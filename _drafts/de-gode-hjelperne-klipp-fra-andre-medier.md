---
layout: post
date: 2021-03-05 04:45:13 +0100
crop_image: true
tags: []
title: De gode hjelperne - klipp fra andre medier
excerpt: 'Mennesker som gjør en forskjell for andre mennesker fortjener positiv omtale '
image: "/assets/images/roya.jpg"
image_caption: ''
author: _authors/gunnar-christensen.md
categories:
- _category/helse.md
publish_date: 
weight: 6

---
NRK nyheter;  
**Hver dag bruker Roya Sori (30) fritiden på å svare menn med selvmordstanker på Instagram. Hun vil at andre skal få den hjelpen hun ikke fikk.**Jeg gjør dette frivillig, helt alene, fordi ingen var der for meg da jeg trengte det.

Roya Sori i Søgne på Sørlandet har ikke alltid sett lyst på livet.

**– På et tidspunkt, etter seks år med mobbing på barneskolen, orket jeg ikke mer. Jeg gikk på en fjelltopp og ville ta mitt eget liv.**

For fire år siden kom hun til et punkt i livet der hun ønsket å dele sine erfaringer etter en skilsmisse og et oppgjør med seg selv. Instagram ble plattformen hun delte tankene på.

– Jeg hadde aldri vært den jeg er i dag, med å bruke egen fritid på å snakke med folk, hvis jeg ikke hadde vært gjennom det selv, sier Sori.

#### – Eneste de vil er å prate

Responsen kom fra dag én. Hun fikk støttende ord og tilbakemeldinger fra ukjente som hadde opplevd mye av det samme.

**– Jeg har prøvd å begå selvmord to ganger. Jeg vet hvordan jeg kan hjelpe.**

30-åringen jobber som HR-sjef til vanlig, men bruker kveldene og nettene til å snakke med folk som forteller at de er i nød. Særlig unge menn med selvmordstanker.

– Jeg sitter ikke på medisinske råd og sier «la meg ta kontakt med helsepersonell», men det vil de ikke. Det eneste de vil er å prate. Noen å snakke med, sier Sori.

Jobben hun legger ned på Instagram tjener hun ikke penger på.

– Det er godt å kunne få meldinger eller telefoner om at jeg var der for dem, og at de klarte å komme seg ut av situasjonene, sier hun.

#### Slår alarm

Koronaåret 2020 har påvirket folkehelsen – særlig for unge voksne, og tallenes tale fra Mental Helses hjelpetelefon er tydelige.

**I 2019 tok 1155 menn under 30 år kontakt** – **mens i fjor var tallet 2171. Det er en økning på 88 prosent.**

– Det er en urovekkende økning, spesielt fordi det er så mange unge som går rundt og har det vanskelig i dagens samfunn. Det gjøres for lite for psykisk helse blant menn, sier Aslaug Timland Dale, daglig leder for hjelpetelefonen.

![Aslaug Timland Dale, daglig leder i Mental Helse Norge, utenfor kontoret i Skien. Foto: Eskil Wie Furunes / NRK](data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7 "Trykk for å øke størrelsen på bildet")

SNAKK OM DET: Daglig leder for hjelpetelefonen, Aslaug Timland Dale, ber folk snakke mer om selvmord.

FOTO: ESKIL WIE FURUNES / NRK

Noe av grunnen til høyere tall kan skyldes at organisasjonen har ansatt flere personer til å svare på samtaler.

**Barn helt ned i 8-årsalderen tar kontakt. På ett år økte også tallene for samtaler med selvmord som tema med 60 prosent.**

Trenden bekymrer nå så mye at de mener det haster med hjelp.

– Snakk om selvmord. Det redder liv. Vi vet det redder liv. Det er mye stigma rundt menn og psykisk helse. Det å ikke ha språk rundt sine egne følelser eller arenaer hvor det er greit, er bekymringsfullt, sier Dale.

Roya Sori tror åpenheten rundt psykisk helse har gitt høyere tall. I sine samtaler med de fortvilede menneskene er hun opptatt av at de selv skal gjøre jobben.

– Det sies at du kan lede hesten til elva, men du kan ikke tvinge den til å drikke. Mange tror jeg kan fikse dem bare ved at de tar kontakt, men de må gjøre minst 60-70 prosent av jobben, sier Sori.