---
layout: post
date: 2019-09-04 11:42:05 +0200
crop_image: true
tags:
- båt
- ferge
- skip
- kruseship
- Oslo-Kiel
title: Flott reisemål
excerpt: 'Test: Med skipene "Fantasy" og "Magic" har Color Line utviklet Oslo-Kiel-fergen
  til et flott og stilig reisemål for folk i alle aldere. Skipene holder høy standard
  med et godt og variert tilbud - i en behagelig atmosfære. Colorline holder skipene
  godt ved like og gir deg en kvalitetsreise med godt mannskap.'
image: "/assets/images/magic.jpg"
image_caption: 'En firestjerners lugar ombord er flott, stilig og behagelig. Foto:
  Jens Chr. Jore Christensen'
author: _authors/jens-christian-jore-christensen.md
categories:
- _category/båt.md
publish_date: 2019-09-04 00:00:00 +0200
weight: 3

---
  
Forbinder du Color Line med den overfylte danskebåten "Color Superspeed" i sommerhalvåret så er dette en helt annen opplevelse: Du er på cruise. Ombord finnes et så variert tilbud at det skjelden føles overfylt der du er. Her er trim, spa, revy, casino, handlegate, badeland for barna og flere flotte spisesteder.

**Høy standard**  
Magic er et vakkert skip som var nytt i 2007. Det er behagelig å være ombord. Her finner du tiltalende design, vakre utsmykninger og god plass til alle. Disse kvalitetene sammen med god service gir god trivsel og hyggelig stemning ombord.

**Sikkerhet**  
Etter Costa Concordia-ulykken utenfor Italia og Scandinavian Star-ulykken innser mange hvor viktig det er å reise med nytt skip og et seriøst rederi der kvalitet og sikkerhet er vel ivaretatt. Her er høyt fokus på sikkerhet ombord, god merking av nødutganger og TV-undervisning av sikkerhetsrutiner. Her er den beste norske sjømanns-tradisjon tatt vel vare på.  
  
**Alle aldersgrupper**  
Ombord er alle aldersgrupper representert i "hovedgata". Eldre ektepar som søker en rolig overfart med utsikt på dekk, god restaurant-mat og komfort. Middelaldrene med spa, bar og servering på akter-restaurantene eller på sol-dekket i sommerhalvåret. Ungdommer i full fart på diskotekene, i handlegate, butikker og på treningsstudio. Barnefamilier med teaterforestillinger, pizza, badebasseng og leke med skips klovnene.

**Totalinntrykk**  
Vi testet først skipet Color Fantasy i oktober 2008 og testet deretter Color Magic i oktober 2013. Det er med glede vi ser at kvaliteten fremdeles er på topp. Skipene er i topp vedlike-hold, servicen er eksemplarisk og kvaliteten på maten i restaurantene er flott: Colorline holder både stil og kvalitet på Kielfergen.

Reisen er et godt ferievalg som passer til mange anledninger og for alle aldersgrupper.

Vakker kunst, smakfullt design og funksjonelle løsninger preger dette komfortable skipet.

**Lugar**  
Vi booket to lugarer firestjerners med sjølutsikt fra lugarene. Lugarene holder god standard med god plassutnyttelse: Behagelige, rolige og funksjonelle lugarer med smakfullt design. Godt lydisolert og gode senger.

**Priser i butikkene**  
Souvernir-shoppene er ikke spesielt billigere enn i land. Klesbutikkene er heller ikke billige. Rederiet satser mer på kvalitet enn pris. Skal du kjøpe taxfree-kvoten med vin så lønner det seg prismessing å gjøre dette i Kiel fremfor ombord.

**Spisestedene**  
Spisestedene ombord har alle god, variert mat og utmerket service til greie priser. Vi testet akter-restauranten to dager og fikk fremragende service og utsøkt mat. Likeså  
testet vi pizza-restauranten i "gågata" to ganger: Her var maten bedre enn de fleste pizzasteder i land.