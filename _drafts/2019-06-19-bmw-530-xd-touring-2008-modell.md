---
layout: post
date: 2019-06-19 10:11:09 +0200
crop_image: true
author: _authors/ole-t-moy.md
tags: []
title: BMW 530 XD Touring 4 WD 2008 modell
excerpt: |-
  Bruktbil: Langtidstest - 4 år med:
  Fakta om testbilen: BMW 530 XD Touring stv.
  2008 modell
   235 dieselhester
  Dreiemoment på 500 nm
  6 trinns automat girkasse
  4 WD: permanent i hhv 60% og 40 % bak og foran
image: "/assets/images/bmwo3.jpg"
image_caption: Foto Ole T. Moy
categories:
- _category/bil.md
publish_date: 
weight: 5

---

BMW 530 XD Touring 2008 modell, bare navnet og betegnelsen skaper forventninger om dynamikk, fart, sportslighet, framkommelighet og kvalitet.

Og det stemmer. Bilen har 235 sterke dieselhester under panseret og et dreiemoment på 500 nm, som produserer under en sportslig lydbilde av en treliters 6 sylindret kraftpakke fra Bayern. Fartsressursene er kolossale. 0 - 100 på 7,2 s - husk bilen veier nærmere 2 tonn. Og dette gjøres høyst uanstrengt, både hva gjelder for motor, drivverk og karosseri. Drivlinjen virker svært solid, gearkassen, en 6 trinns, håndterer fartsendringene raskt, umerkelig og elegant - minst like bra som VAG-konsernets såkalte trinnløse automatkasser.

Karosseriet er svært vridningsstabilt og kombinert med en permanent firehjulsløsning (hhv 60% og 40 % bak og foran), går enhver kraftig akselrasjon høyst retningsstabilt og kontrollert. Det er kun trykket mot seteryggen som forteller om hvilke krefter som er utløst.

Komforten er tilsvarende - toppscore - dog med en sportslig karakter. For enhver kjøreglad person er det svært tilfredsstillende å oppleve at seter, styring, drivlinje, fjæring, støtdemping henger sammen i en optimal harmoni - for til fulle å tilfredsstille sin sjåførs forventninger til et sådant BMW produkt.

Bilen er oversiktlig og enkel å håndtere. Og en overraskende liten svingradius med tanke på at det er en 4 WD. Så til tross for størrelsen blir den relativt enkel å håndtere i trang bytrafikk.

Kupeen er meget romslig og luftig. God plass i baksetet til tre voksne, både hva gjelder bredde, høyde og dybde. Bagasjerommet er ikke tilsvarende luftig. Selv om antall liter under trekket er tilfredsstillende, blir den totale plassen mer begrenset - grunnet sportslig design og god høykvalitets polstring.

BMWs firehjulstrekk er permanent, og virker svært tilfredsstillende. Etter mange fjellturer hvor vi tidligere kunne ha problemer opp de siste kneikene, framstår disse nå som nesten flate! Jeg gledet meg første vinterturen opp på hytta for nettopp å teste systemet - og jeg ble nesten skuffet - det ble for enkelt, rett og slett. Hvor ble bakken av?

**Men er det så bare fryd og gammen? Neida, naturligvis ikke. BMWs Idrive er tungvinn i bruk - og lite intuitiv. Bruker man systemet sjeldent er det håpløst for ikke datakyndige å lære seg det. De nye modellene har visstnok blitt forbedret med hurtigtaster - og det er nødvendig.**

Klimaanlegget er et kapittel for seg. Dette må være den eneste bilen på markedet som med automatisk klimaanlegg må gå inn på idriven for å regulere det, i tillegg til da temperaturregulatorene på dashbordet. Ja, du leste riktig. I Idrive er det 11 ulike nivåer du må velge mellom, 5 varmegraderte nivåer, 5 kuldegraderte og en nøytral. Og dersom du ikke vet dette, da vil du merke at på varme sommerdager "virker ikke" automatikken, såfremt den da altså fremdeles er regulert i Idrive for kald vinter. Ingen andre biler jeg har kjørt har en slik uholdbar løsning. Det burde naturligvis holde å sette regulatoren på ønsket temperaturen, ferdig med det.

**I tillegg setter klimaanlegget seg på max viftenivå etter vinterkjøring i ca 1 t, uavhengig av antall mennesker om bord, fuktighet m.v.. Dette har BMW forsøkt noen ganger å finne ut av, forgjeves.**

Et annet negativt område er kartprogrammet og GPS. Løsningen er kostbar - ca 35.000 inkl DVD, og er trolig den dårligste på markedet. Den er vanskelig tilgjengelig - må brukes mye for å kunne håndteres tilfredsstillende. I tillegg er kartet svært mangelfullt; mange steder i Norge er utelatt. Men det hjelper dersom du er lokalkjent ?! Maridalsveien f. eks. som går gjennom mange bydeler i Oslo. Du har gatenavn og nr. Men etter at du har lagt inn gatenavn, får du ikke lagt inn bygningsnummeret. Neida, først må du velge hvilken bydel du skal til - og vet du ikke det, så er det prøving og feiling (hvor går grensene bydelene i mellom?) Tar du feil, må du starte alt på nytt igjen - og det er en tungvinn prosess. Dersom du er lokalkjent og vet hvilken bydel bygningen befinner seg, så er det ikke sikkert kartet er enig. Så da er det bare å starte øverst på listen Dette forholdet gjelder i alle byene jeg har testet systemet.

Et annet overraskende trekk er de mange manglende stedene, både små, ukjente og små kjente. Kartet er kjøpt fra Norsk Kartverk sier BMW. En kundemottaker innrømmet at det var slik og det grunnet behovet for å kunne oppdatere årlig!! Og da selge nye DVD\`er for ca kr 3.000. En utrolig forklaring. Jeg tok det opp med markedsdirektøren i BMW, og viste blant annet til et kjent sted som ikke var med på kartet. Han svarte at "det stedet vet jo alle hvor er, så da er det ikke nødvendig å ha det med på kartet". Dette er et trist kapittel for BMW. Så styr unna dette produktet med ekstrempris, kjøp heller et bærbart til kr. 1500,- , det er mye bedre både i bruk og innhold.