---
layout: post
date: 2019-06-18T15:48:10.000+00:00
crop_image: true
author: _authors/christoffer-jore-christensen.md
tags:
- bil
- kjøreopplæring
- sertifikat
- øvelseskjøring
- ny bak rattet
- råd om kjøreopplæring
title: Øvelseskjøring med bil - førerkortopplæring
excerpt: '"Øvelse gjør mester" - sånn er det med alt, også øvelseskjøring. Den eneste
  måten å bli en trygg og god sjåfør på er å ha erfaring. Det er viktig å begynne
  med øvelseskjøringen så snart sjansen byr seg, nemlig når man fyller seksten år.'
image: "/assets/images/bil.1.jpg"
image_caption: ''
categories:
- _category/bil.md
publish_date: 
weight: 4

---
Men før forelder og ungdom setter i gang, er det viktig at begge parter diskuterer hvordan de skal oppføre seg i bilen. Øvelseskjøringen skal jo tross alt være en gøyal og koselig opplevelse både for ungdommen og forelder. Som forelder er det viktig å tenke seg om hva man sier og med hvilket tonefall man bruker.

En fersk sjåfør kan mye lettere bli nervøs og stresset enn en mer erfaren sjåfør, og det siste han eller hun trenger er å ha en masete, skrikende og gretten far eller mor ved siden av seg. Du som forelder skal oppføre deg som en behersket og rolig veiviser som alltid ligger litt foran og forklarer hva sjåføren må gjøre i de situasjoner som oppstår før de faktisk inntreffer. Ikke bli den dusten ved siden av som sier ifra hver eneste gang eleven gjør en feil!

![](/assets/images/l-skilt.jpg)

**Tips**  
Noen tips for hvordan begynne på øvelseskjøringen er å velge seg ut en stor og oversiktlig parkeringsplass. Gå fremover i riktig tempo for sjåføren. Det vil si at kjørelærer/forelder følger nøye med på utviklingen til ungdommen og velger neste hinder/ utfordring etter dette. Husk å ta ett steg av gangen slik at det ikke blir for mye å huske på for eleven.

Det første man begynner med er selvsagt å lære å starte bilen. Her er en god liten forklaring fra forelder veldig nyttig for sjåføren. Ta forklaringen først, mens du har elevens oppmerksomhet, så kan eleven prøve å utføre handlingen i rolig tempo.