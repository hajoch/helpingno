---
layout: post
date: 2019-06-20 13:12:45 +0200
crop_image: true
author: _authors/gunnar-christensen.md
tags: []
title: 3 sesonger med Rana Plast 530
excerpt: Dette er en båt med god plass, men med svært enkel innredning. For enkel
  innredning vil mange mene. Mye mer kunne gjøres ut av dette konseptet. Du har følelsen
  av at fabrikanten har tatt en åpen båt og ettermontert dekk, vinduer og noe bedre
  sittekomfort enn jolla og selger den som daycruiser uten å planlegge særlig mye
  på forhånd.
image: "/assets/images/r530dc.jpg"
image_caption: Illustrasjonsfoto Rana Plast
categories:
- _category/båt.md
publish_date: 
weight: 2

---
Bruktbåt: Rana Plast 530 DC  
med 40 hk Yamaha.

I tillegg finnes versjoner som bare har påmontert dekk og skjermer og er ellers som jolla innvendig. Dette er stakkarslig innredning.

Fakta om Rana Plast 530 DC  
Tekniske data testbåt:  
Lengde 5,30 m  
Bredde 2,00 m  
Vekt 350 kg
Max last: 8 personer  
Max motor 35 hk lang stamme   
Veritas/CE-godkjent |

Båt

Båten har enkelt skrog og er derfor en lettvekter, bare 350 kg. Det gjør den lett å få på en henger. Rana Plast 530 er lettdrevet og gjør god fart med relativt små motorer. Praktisk er det å kunne åpne frontluka og gå ut på dekk. Og å kunne trykkspyle båten både innvendig og utvendig på land om høsten.

Ryggstø bak vindskjermen løsner lett. Det er lite comfort her sammenliknet med andre liknende båter. Og tida har nok løpt fra denne båttypen som nybåt i dag med bedre modeller som har dobbeltskrog, selvlens og bedre sittekomfort.

Båten finnes både med og uten hardtopp. Vi anbefaler uten med mindre du liker å slå hodet i taket. Dette er en rimelig bruktbåt som fremdeles finnes på markedet. Med en kurant motor er den et godt kjøp om du forestrekker enkel standard. Trenger du litt mer og bedre komfort ombord anbefales Hansvik 18HT fremfor denne - selv om du da ofte må legge til noen tusenlapper: Det er det verd.

Motor:  
**Yamaha 40 hk**:

Yamaha 2- takt 2 cylinder bråker og rister, men er driftssikker og slitesterk. En traust traver uten automatisk oljeblanding i bensinen såkalt autolobe. Autolobe går lettere i stykker og utløser kostbar reparasjon. Derfor er det best å blande olja i bensinen selv og forholde seg til en enklere motor.

Denne motoren med 2 cylindere ble en stund solgt som en "Origin" versjon, og mange liker denne bedre en 3-cylinderen som kom senere tross større lydnivå og vibrasjon. Motoren gikk uten noen form for tekniske problemer i hele min eiertid.