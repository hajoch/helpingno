---
layout: post
date: 2020-05-21 14:27:09 +0200
crop_image: true
tags:
- SUV
- " Kuga"
- FOrd
- Suzuki VItara
title: 'Billige og kjente bruktbiler: SUV-bruktbil-duellen - Ford Kuga mot Suzuki
  Gr Vitara'
excerpt: Suzuki Grand Vitara og Ford Kuga er ganske like i pris og begge er meget
  pene og populære biler, men der stopper mye av likheten.Det er under prøvekjøring
  du merker hvilken som er best.
image: "/assets/images/kuga.jpg"
image_caption: ''
author: _authors/gunnar-christensen.md
categories:
- _category/bil.md
publish_date: 
weight: 2

---

**Sikkerhet**  
Et av de viktigste spørsmålene for bilkjøpere i dag er sikkerhet. Det er så viktig at dette nesten alene bør avgjøre ditt bilvalg. Særlig når det er snakk om biler i prisklassen 400.000 spenn så bør sikkerheten være på topp.

Det er bemerkelsesverdig at så mange moderne SUVer på markedet i dag ikke klarer å oppnå 5 stjerner i NCAP sikkerhetstest: Grand Vitara skårer kun 4 stjerner. Ford Kuga derimot hanket inn 5 stjerner straks den kom på markedet i 2008. Her vinner Kuga med klar margin. Dog er det et skår i gleden for Ford at NCAP nakkesleng-test ikke er så bra for Kuga: Her rangeres Kuga som en av de dårligste på nakkeslsengbeskyttelse, mens Grand Vitara ikke er med i denne testen ukjent av hvilken årsak.

**Komfort**  
[**Grand Vitara**](suz.gv.htm)**:** Mange SUVer har dårligere kjørekomfort enn personbiler. De blir ikke like komfortable å kjøre som en personbil. Det blir litt mer jeep. Denne har en kjørekomfort som er tett opp til personbilens, men ikke like god. Bilen ligger fint på veien og har et oversiktelig og bra førermiljø, men man merker fort mer støy fra bilen og at den er enklere laget på komfortsiden: **Jeg sliter med å finne den gode sittestillingen.** For regulerbar korsryggstøtte og andre innstillinger av setet mangler. Dette burde Suzuki kostet på denne ellers så velutstyrte modellen. Du blir fort sliten på langtur med disse setene. Gode seter er åpenbart en sikkerhetsfaktor i en bil like mye som det er en komfortlfaktor. Dessuten støyer Grand Vitara mer enn Kuga. Grand Vitara er litt større og har bedre bakseteplass i forhold til Kuga

Grand Vitara har et drivverksystem der du kan velge mellom 2 eller 4-hjulstrekk liksom Mitsubishi Outlander. Dette systemet høres energibesparende ut, men er det ikke sammenliknet med Kuga som bruker ca. 0,6 liter diesel pr. mil. Dermed er de to bilene ganske like på forbruk.

**Ford Kuga:** Bilen har tilstrekkelig med innstillingsmuligheter i forsetene til at du sitter godt. Støydempingen er betydelig bedre enn i Grand Vitara og kjørekomforten er i det store og hele bedre: Det er som å kjøre en personbil. Du sitter høyere her enn i en personbil og får derfor bedre oversikt. Samtidig har Kuga like godt veigrep som i personbilen. Bilen er presis, stabil og fin å kjøre og virker godt skrudd sammen.

Kuga har et trekksystem på alle fire hjul som fordeler belastningen der den trengs mest noe som er flott på glatt vei. Dette merkes på kjøringen også på sommerføre. Må du uti grøfta med venstrhjulene i en møtestuasjon på smal vei så merker du ikke en gang at hjulene i grøfta må slite litt mer. Denne bilen har en imponerende kjørekomfort og kraft nok i den 136 hk dieselmotoren som var i testbilen.

Ford har flere nye praktiske løsninger i bilene sine. Det er praktisk og lett å fylle drivstoff uten å skru av et lokk. Alarm og låsesystemet til Ford derimot liker jeg ikke fordi jeg er usikker på om bilen er låst når jeg forlater den: Jeg liker å trykke på en knapp på fjernkontrollen og fysisk kjenne på bildøra for å være sikker på at bilen er låst eller høre et "klikk" jeg er trygg på. Ford har derimot et system som låser bilen når du er gått bort fra den og åpner den når du nærmer deg. Jeg trives ikke med å være usikker på om bilen er låst.

**Konklusjon:**  
Konklusjonen er klar. Av disse to SUVene er Kuga det beste valget. Både sikkerhet totalt sett og kjørekomfort peker ut Ford som det beste valget av disse to.