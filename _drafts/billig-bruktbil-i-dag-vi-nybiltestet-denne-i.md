---
layout: post
date: 2020-05-21 12:46:38 +0200
crop_image: true
tags:
- superb
- Skoda
- stasjonsvogn
- bruktbil
- test
title: 'Billig bruktbil i dag? Vi nybiltestet denne i '
excerpt: 'Bak rattet i en Skoda Superb blir hukommelsen dårligere: Plutselig husker
  jeg ikke en eneste Skoda-vits. For denne bilen imponerer. VAG-konsernet har maktet
  å bygge opp Skoda fra å være et skjellsord til et kvalitetsprodukt som nå har god
  kundetilfredshet. Med Superb har Skoda fått en stor familiebil. I motsetning til
  mange andre Skodaer er dette en pen bil. Likevel er det lillebror Octavia som er
  bestselgeren hos Skoda i Norge.'
image: "/assets/images/skodasuperb10.jpg"
image_caption: 'Foto: Christoffer Jore Christensen'
author: _authors/gunnar-christensen.md
categories: []
publish_date: 
weight: 4

---
Bruktbiltest - Skoda Superb stasjonsvogn:

Etter at Superb kom på markedet med ny modell i 2008 er den imidlertid priset noe oppover slik at den ikke lengre er et så godt kjøp som den da var. VAG-konsernet tilpasser Skodas priser og modeller strategisk i forhold til Volkswagen og Audi. I 2013 fikk denne bilen en facelift.

Selv om karosseriet er mer eller mindre uendret siden 2008 så er motoralternativene endret bl.a. med mer miljøvennlige motorer - såkalt "greenline" hos Skoda.

Dieselmotorene i dagens Superb er langt mer stillegående enn dieselmotorene bilen ble introdusert med. Motorstøyen er nå ikke lengre et problem. Da Superb kom på markedet testet vi utgaven med en to liters dieselmotor som yter 103 KW/140 hk - en motor som bråket betydelig mer enn dagens nye dieselmotorer.

**Nå testet vi en 1,8-liters 118kw/160 hk diesel "greenline". Motoren er seig og sterk. Den 6-trinns automat girkassen fungerer fint. Motoren trekker proppfull bil med bagasje og 4 personer og har betydelig mer motorkraft på lager til for eksempel forbikjøringer. Altså mer enn nok motorkraft til vanlig bruk.**

Skoda-fabrikken lager nå alle motorene som er i både Volkswagen, Audi og Skoda så VAG-motorene er i likhet med mange andre komponenter, en samproduksjon som gir rasjonell og økonomisk drift og "familielikheter".

**Økonomisk**  
**Denne stasjonsvogna er like stor som Audi A6 og er betydelig billigere. Når Skoda Superb i tillegg skårer bra på kundetilfredshet så er dette det beste kjøpet om du ønsker stasjonsvogn med best plass for pengene.**

Denne modellen kan leveres med elektrisk åpner av bakluken som ekstrautstyr. Dette er svært praktisk når bakluken er skitten etter kjøreturen. Den kan åpnes med en knapp ved girspaken og lukkes med en knapp i underkant på bakluken.

| --- |
|  |

Superb virker godt skrudd sammen, solid og forutsigbar. Den ligger behagelig på veien. Kjøreopplevelsen er behagelig. Setene er gode med manuell regulerbar korsryggstøtte som er lett å innstille også i fart. Regulerbar korsryggstøtte er standard på alle modeller hvilket er et must.

**God beinplass**  
Alle har svært god beinplass og beinplassen i baksetet er spesielt imponerende ? antakelig størst i denne klassen for europeiske biler.

Men som i alle stasjonsvogner er sittekomforten i midten bak ikke så hyggelig. For en familie på 5 er derfor flerbruksbilene med tre individuelle seter bak et bedre alternativ.

**Gjenbruk?**  
Mange gjenkjenner design fra Volkswagen og Audi på Skoda modeller: Derfor har mange det inntrykk at teknologi og design som først er utprøvd på WV og Audi havner som ?gjenbruk? på Skoda.

Med litt fantasi kan Superb stasjonsvogn likne på en eldre A6 stasjonsvogn som er fikset litt og tilpasset Skodas design. Tidligere Superbmodell kan likne på en Passat fra 1998. Slik sett tror enkelte at Skoda et litt utdatert. Er det ?gammel? teknologi som er brukt? I så er det grunn til å tro at det beste av det som er utprøvd på de andre bilene i konsernet er brukt på Skoda.

Det store spørsmålet på alle VAG biler inklusive Skoda er imidlertid rustproblemet: [Rust på VW](rust.vw.htm)

Eldre bilkjøpere har problemer med navnet "Skoda": På 60-tallet sa man: "Kjøper du Skoda har du bil for livet for du blir aldri kvitt den." Det er trolig navnet som nå er den største hindringen hos de eldre bilkjøpere med god hukommelse.

| --- |
|  |

**Konklusjon**.  
 Skoda Superb er en stor stasjonsvogn med god kundetilfredshet. Superb har 5 stjerner i Euro NCAPs sikkerhetstest, appellerer til fornuften og vil få mange kjøpere når den prises rett.

**Les også testen store** [**stasjonsvogner**](stasjonsvogn.htm).