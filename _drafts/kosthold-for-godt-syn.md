---
layout: post
date: 2019-06-21 09:54:57 +0200
crop_image: true
author: ''
tags: []
title: Kosthold for godt syn
excerpt: Kan du få bedre syn av å spise sunt? Hva slag mat er bra for øynene dine?
image: ''
image_caption: ''
categories: []
publish_date: 
weight: 

---
Leserinnlegg: av Edle Bugge 

Hva vi spiser har stor innvirkning på kroppens balanse, og på funksjonen til hvert enkelt organ. Med riktig kosthold kan du bidra til god øyehelse på flere ulike måter. For dem som bruker kontaktlinser er det viktig å holde øynene så friske som mulig, og å spise sunt er en måte å oppnå det på. Noen typer mat bidrar til god øyehelse, og visse næringsmiddel bør unngås, eller iallfall begrenses.

Ved å velge et kosthold for bedre øyenhelse vil du også bidra til bedre allmenntilstand generelt og mer energi. Noen matvarer kan redusere sjansene dine for å få tørre øyne og katarakt, såkalt grå stær, mens andre typer mat kan bidra til skarpere syn og bedre øyenhelse generelt.

**Vitamin A kan bidra til skarpere syn**  
Tilstrekkelig vitamin A er nødvendig for å opprettholde godt syn. For en som mangler vitamin A, kan synet ofte forbedres dersom vitamin A nivået bringes opp til normalen. Vitamin A bidrar til god øyehelse generelt, og kan mer spesielt hjelpe med å forebygge grå stær.

Den aller beste kilden til vitamin A er lever. Andre gode animalske kilder er smør, ost, helmelk og egg. Grønnsaker bør være en del av et allsidig kosthold på grunn av sin næringsrikhet. Med sin høye andel betakaroten er gulroten er en av de beste kildene til vitamin A. Søtpoteten er en annen god kilde. Karoten i gule og oransje grønnsaker er ikke en aktiv form for vitamin A i seg selv, men omdannes til vitamin A i leveren.

Det skal imidlertid sies at kroppen ikke alltid er like effektiv i sin konvertering av betakaroten. Det kan derfor være lurt å kombinere vegetabilske med animalske kilder for vitamin A.

**Vitamin C reduserer risikoen for øyesykdommer**  
Vitamin C er en viktig antioksidant som kan redusere risikoen for både grå stær og aldersrelatert makuladegenerasjon (forkalkning av netthinnen). De fleste frukt og grønnsaker inneholder noe vitamin C, men de luftige grønne, som grønnkål og spinat, er helt i toppen. Kombinasjonen av lutein og vitamin C virker sammen til å gjøre disse til topp kost for øyenhelse og forebygging av grå stær. Brokkoli, rosenkål og paprika er andre gode kilder til vitamin C. Andre helsefremmende effekter av et høyt inntak av mat med vitamin C er sunne blodårer, sterke tenner, og sterkt tannkjøtt.

**Sink: høyt konsentrert i øyet og nødvendig for godt syn** Den beste kilden til sink er østers, men der er ikke alle forunt å spise østers hver uke. Store fjærkre - særlig struts og kalkun - er også rike på sink. Lever og mye annen innmat er ikke bare en god kilde til vitamin A, men også rik på sink.

For dem som er glad i sjokolade, er det fint å vite at mørk sjokolade er en av de bedre kildene til sink. Et sjokoladesug kan derfor være et tegn på at sinknivået er for lavt. Netthinnen i øyet trenger nok sink for å holde seg i balanse, og lavt nivå av sink forekommer ofte hos dem forkalkning på netthinnen. Spiser man østers med jevne mellomrom, eller kalkun, lever og mørk sjokolade, kan det hjelpe øynene dine å holde sink nivået intakt.

**Mangel på omega-3-fettsyrer kan føre til flere øyensykdommer**  
Omega-3-fettsyrer er viktig for godt syn og generell øyehelse. Nyere studier viser at tran og andre omega-3 tilskudd kan ha uønskede negative effekter, så det beste er å få omega-3 naturlig fra mat. De fleste vet at fet fisk er en utmerket kilde til omega-3: laks, makrell, tunfisk og sardiner er alle gode kilder.

Det er viktig å være klar over at villfisk har langt høyere andel av omega-3-fettsyrer enn oppdrettsfisk. Nøtter og frø er andre gode kilde til omega-3-fettsyrer. Noen foretrekker også nøtter og frø fremfor fisk av økologiske og etiske grunner. Flaksfrø, valnøtter, chiafrø og pekannøtter har alle rikt med denne typen fettsyre. For å unngå mulige negative virkninger på fordøyelsen fra frø og nøtter, er det lurt å la dem trekke noen timer i vann eller over natten, og deretter skylle i rent vann før man spiser dem.

**Hva du bør unngå: omega-6- fettsyrer**  
Flerumettede fettsyrer generelt blir ofte fremstilt som helsefremmende, men mange er ikke klar over at omega-6-fettsyrer bør inntas i moderate mengder, og klart mindre enn omega-3. Høyt inntak av omega-6-fettsyrer, særlig fra margarin og industrielle planteoljer som soyaolje, solsikkefrøolje og maisolje, er korrelert med en lang rekke lidelser, inkludert kreft, hjerte- og karsykdommer og øyelidelser.

Omega-6-fettsyrer finnes også i kjøtt som storfe, men dersom man får tak i kjøtt fra storfe som har beitet fremfor primært blitt foret kraftfor, er andelen omega-6 lavere. Det skal også sies at kylling og svin har høyere andel av omega-6 enn storfe. Men i et ellers balansert kosthold er det først og fremst et høyt inntak av margarin og planteoljer med høy andel flerumettet fett som utgjør en risiko.

Artikkelen er skrevet av Edle Bugge