---
layout: post
date: 2019-09-04T09:42:05.000+00:00
crop_image: true
tags:
- båt
- ferge
- skip
- Oslo-Kiel
- sjøreise
- taxfree
- søreise
title: Flott reisemål
excerpt: 'Test: Med skipene "Fantasy" og "Magic" har Color Line utviklet Oslo-Kiel-fergen
  til et reisemål for folk i alle aldere. Skipene holder god standard med et variert
  tilbud. Color line holder skipene godt ved like og gir deg en kvalitets-reise.'
image: "/assets/images/magic.jpg"
image_caption: 'En firestjerners lugar ombord er flott, stilig og behagelig. Samtidig
  gir denne standard lugar adgang til å spise frokost uten trengsel i akter-restauranten
  - en stor fordel. Foto: Jens Chr. Jore Christensen'
author: _authors/jens-christian-jore-christensen.md
categories:
- _category/båt.md
publish_date: 2020-07-20 00:00:00 +0200
weight: 7

---
Forbinder du Color Line med den overfylte danskebåten "Color Superspeed" i sommerhalvåret så er dette en helt annen opplevelse: Du er på en form for cruise. Ombord finnes et så variert tilbud at det skjeden føles overfylt der du er. Her er trim, spa, revy, casino, handlegate, badeland for barna og flere flotte spisesteder.

**Høy standard**  
Magic er et vakkert skip. Det var nytt i 2007 og det er behagelig å være ombord. Her finner du tiltalende design, vakre utsmykninger og god plass til alle. Disse kvalitetene sammen med god service gir god trivsel og hyggelig stemning ombord.

**Sikkerhet**  
Etter Costa Concordia-ulykken utenfor Italia og Scandinavian Star-ulykken innser mange hvor viktig det er å reise med et seriøst rederi der kvalitet og sikkerhet er vel ivaretatt. Her er høyt fokus på sikkerhet ombord, god merking av nødutganger og TV-undervisning av sikkerhetsrutiner. Her er den beste norske sjømanns-tradisjon tatt vel vare på. Om de beholder norske sjøfolk fremover, da.......

**Alle aldersgrupper**  
Ombord er alle aldersgrupper representert i "hovedgata". Eldre ektepar som søker en rolig overfart med utsikt på dekk, god restaurant-mat og komfort. Middelaldrene med spa, bar og servering på akter-restaurantene eller på sol-dekket i sommerhalvåret. Ungdommer i full fart på diskotekene, i handlegate, butikker og på treningsstudio. Barnefamilier med teaterforestillinger, pizza, badebasseng og leke med skips klovnene.

**Totalinntrykk**  
Vi testet først skipet Color Fantasy i oktober 2008 der vi feiret en 13-årsdag som restauranten ombord gjorde mye stas på - bedre enn restauranter på land. Deretter Color Magic i oktober 2013, osv. Det er med glede vi ser at kvaliteten fremdeles er bra. Skipene er har godt vedlike-hold, servicen er god og kvaliteten på maten i restaurantene som før: Color-line holder fortsatt både stil og kvalitet på Kiel-fergen.

Reisen er et godt ferievalg som passer til mange anledninger og aldersgrupper. Vakker kunst, smakfullt design og funksjonelle løsninger preger dette komfortable skipet.

Ankomsten er plagsom med langdryg venting, køer og trengsel. En utfordring for eldre med sviktende funksjon og helse. Også en utfordring for barnefamilier ettersom trengselen øker og plassen minker. Mange skal inn og kun 5. stjerners passasjerer loses elegant foran fra eget venterom. Det burde være en bedre mer kundevennlig måte å gjøre dette på. Veldig god løsning for bilen som ikke skal med, men oppbevares i parkeringshuset på kaia.

Køene ut og inn ved ankomst til Kiel fungerer bedre og bærer også her preg av hvor mange som egentlig er ombord - noe man ikke merker så godt til på overfarten.

**Lugar**  
Vi booket to lugarer firestjerners med sjølutsikt fra lugarene. Lugarene holder god standard med god plassutnyttelse: Behagelige, rolige og funksjonelle lugarer med smakfullt design. Godt lydisolert og gode senger. Samtidig gir denne standard lugar adgang til å spise frokost uten trengsel i akter-restauranten - en stor fordel verd pristillegg.

**Priser i butikkene**  
Souvenir-shopping er ikke billigere enn i land. Tvert om. Klesbutikkene er heller ikke billige. Rederiet satser mer på kvalitet enn pris. Skal du kjøpe taxfree-kvoten med vin så lønner det seg prismessing å gjøre dette i Kiel fremfor ombord. Et tilbud her og der retter ikke opp dette.

![](/assets/images/color2.jpg)

**Spisestedene**  
Spisestedene ombord har alle god, variert mat og utmerket service til greie priser. Vi testet akter-restauranten to dager og fikk fremragende service og utsøkt mat. Regelen er jo høyere klasse på restauranter dess bedre service -her som i land. Likeså testet vi pizza-restauranten i "gågata" to ganger: Her var maten bedre enn de fleste pizzasteder i land.

[https://www.colorline.no](https://www.colorline.no "https://www.colorline.no")