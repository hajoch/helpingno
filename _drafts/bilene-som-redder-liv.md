---
layout: post
date: 2019-06-24 12:22:35 +0200
crop_image: true
tags: []
title: Bilene som redder liv
excerpt: ''
image: "/assets/images/ncap.jpg"
image_caption: ''
author: _authors/gunnar-christensen.md
categories:
- _category/bil.md
publish_date: 
weight: 

---
Stadig flere bilkjøpere verdsetter kollisjonssikkerhet både ved kjøp av ny og brukt bil. I dag kan du få biler i alle størrelser med 5 stjerner i Euro NCAPs sikkerhetstest. Er du klar over hvilke biler som er sikrest så har du et godt utgangspunkt for bilvalget ditt. Forskjellen på de sikreste og de dårligste bilene kan bety liv eller død for deg om uhellet er ute i trafikken.

Trolig lages nye biler for å oppfylle best mulig testresultat i Euro NCAP. Det er derfor viktig å ha fokus på hva NCAP ikke tester. For Euro NCAPs sikkerhetstest har svakheter: Bilene testes bl.a. ikke for kollisjoner bakfra. Det er derfor viktig også å sjekke andre tester. Dog er interessen for nakkeslengskader stigende i Euro NCAP. Husk også på at en større bil med 5 stjerners sikkerhet er sikrere enn en liten bil med samme poengsum.

Vær derfor klar over de store forskjellene i kollisjonssikkerheten på nye og brukte biler i dag. Sjekk derfor sikkerhetstesten på bilen du ønsker deg før du handler. Det er en god livsforsikring for deg og de du har med deg i bilen. Ofte er det liten prisforskjell mellom de sikre og de mindre sikre bilene. Bilene prises oftest ut i fra størrelse og ikke sikkerhet. Dette fordi norske tollregler ikke favoriserer sikrere biler, men fokuserer på vekt, motorstyrke og CO2-utslipp.

Om noen tok seg bryet med å regne ut hvor mye samfunnet tjener på å favorisere de sikreste bilene i sin bilavgiftsprofil ville mange bli overrasket: Her er det åpenbart store summer å tjene på helsesektoren og trygde-budsjettet for å nevne de mest nærliggende. Og sikkerhetsnivået i bilene er målbart: Hvis avgiftene var lavest på biler som oppnår 5 stjerner i NCAP og høyest på biler som skårer 3 stjerner eller mindre så kunne mange liv vært reddet - og mange alvorlige kvestelser i trafikken vært unngått.

**Svakhetene**  
Svakhetene med NCAPs tester er at bilene testes etter bestemte prosedyrer for front- og sidekollisjoner, mens f.eks. påkjørsel bakfra ikke er testet annet en nakkeslengtest. Dette innebærer at produsentene fokuserer på å oppfylle NCAPs kriterier for å oppnå best mulig poeng og i dette arbeidet kun forkuserer på den del av sikkerheten ved bilen som NCAP tester.

**Havarikommisjon**  
Det svenske forsikringsselskapet Folksam rangerer i sin sikkerhetstest på bilene ut i fra ulykker som har skjedd på svenske veier. Således er Folksam en form for havarikommisjon: [www.folksam.se](http://www.folksam.se/) Ulempen med dette testresultatet er at bilnyhetene ikke kommer med her ettersom det må ha skjedd en del ulykker med hver bilmodell før Folksam finner resultatet pålitelig.

For deg som bilkjøper danner NCAP et godt utgangspunkt for bilkjøpet.

Oftest er nyere modeller av en biltype sikrere enn tidligere modell. Har den eldre modellen kommet godt ut i sikkerhetsnivå hos Folksam, er det god grunn til å håpe at den nye modellen er like god eller bedre. Har derimot den eldre modellen av en ny biltype kommet dårlig ut i test er det all grunn til å være skeptisk med hensyn på den nye modellen.

Det er forskjell på konstruerte situasjoner i NCAP der virkeligheten simuleres slik det gjøres i NCAP og virkeligheten på veiene slik Folksam undersøker. Derfor kan det være noe forskjeller på resultatene, men som oftest samsvarer disse.

**NCAP-tester: De sikreste bilene:**

**Minibiler**  
[euroncap.supermini](http://www.euroncap.com/supermini.aspx)

**Små familiebiler**  
[euroncap.small_family](http://www.euroncap.com/small_family_car.aspx)

**Mellomstore biler**  
[euroncap/large_family](http://www.euroncap.com/large_family_car.aspx)  
**Store biler**  
[euroncap.executive](http://www.euroncap.com/executive.aspx)

**Små flerbruksbiler - MPV**  
[euroncap.small_mpv.](http://www.euroncap.com/small_mpv.aspx)

**Flerbruksbiler - MPV**  
[euroncap.com/large_mpv.](http://www.euroncap.com/large_mpv.aspx)

**Små SUV/Jeeper**  
[euroncap.small_off_road](http://www.euroncap.com/small_off_road_4_4.aspx)

**Store SUV/Jeeper**  
[euroncap.largeoff_road](http://www.euroncap.com/large_off_road_4_4.aspx)

**Van**  
[euroncap.van](http://www.euroncap.com/van.aspx)

**Pickup**  
[euroncap.pickup](http://www.euroncap.com/pickup.aspx)

**Nakkesleng**  
[euroncap.whiplash](http://www.euroncap.com/whiplash.aspx)