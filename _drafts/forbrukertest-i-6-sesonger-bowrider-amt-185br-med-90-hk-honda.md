---
layout: post
date: 2019-06-21 14:58:44 +0200
crop_image: true
tags: []
title: Forbrukertest i 6 sesonger. Bowrider AMT 185BR med 90 hk Honda
excerpt: Da AMT-båtene kom på markedet ble de markedsført som "bedre enn du forventer".
  Da var det spennende å se om dette holder mål på kvalitet i bruk, praktiske løsninger
  og service. Båten er flott på alle måter. Den er virkelig bedre enn forventet.
image: ''
image_caption: ''
author: ''
categories: []
publish_date: 
weight: 

---

| --- |
|  |

**Av** [**Gunnar Christensen**](http://www.helping.no/gunnar.htm)

**Hondamotoren derimot hadde problemer de to første sesongene og videre noe som ble tatt som garantireparasjoner: Siden ble Hondaen friskmeldt og fungerte. Motortrøbbel i garantitiden er ikke "bedre enn forventet".**

**Fakta og test AMT 185BR**

| --- | --- |
| Tekniske data testbåt:Lengde 5,50 mBredde 2,24 mVekt 690 kgKalesje og hydraulisk styringer inkludert i prisen90 liters innebygd bensintank. Ekstrautstyr er baugkalesje, comfortstoler med trekk og båthenger. | Båten er spesialbestiltuten grå stripe.Motor på testbåten eren Honda 90 hk VTEC 4-T.Testresultat:Båt: Motor Konklusjon: båt og motor |

**Båten:** 

Pen båt med god plass, stødig og solid  
I sjøen er AMT 185 BR en fin opplevelse. Båten oppfører seg stødig og forutsigbart i sjøen og den gjør bedre fart enn oppgitt : 36 knop med 2 personer ombord. Den hydrauliske styringen er behagelig og presis.

Bowriderkonstruksjonen gir meget god innvendig plass. Her kan 8 personer (men båten er kun godkjent for 7 personer) sitte komfortabelt hvis vi regner med de tre sitteplassene framfor vindskjermen. Faktisk har denne båten bedre plass enn den 20 fot store daycruiseren AMT lager. Dette er en praktisk familiebåt som er lett å trives i.

**Spesialutgave**  
Denne hvite båten er både penere og mer praktisk enn standard-modellen som selges med en trist, grå stripe som standard. Praktisk fordi stripene krever mer vedlikehold og blir fort ripete, falmet og stygge. Testbåten har comfortstoler og baugcover.

| --- |
|  |

AMT/Honda-service: Mysen var best  
Da jeg bestilte og kjøpte båten på Mysen Motorsenter AS fikk jeg fantasitisk god service og den beste båthandelen på denne båten   
som var mulig i Norge på dette tidspunktet. Ingen andre forhandlere i Norge ville ta seg bryet med å spesialbestille en båt uten grå stripe. All honør til Mysen Motorsenter AS som beklageligvis ikke lengre eksisterer.

**Motoren**   
2007-modellen 90 hk Honda er stillegående og har behagelig gange.   
Hondas 90 hk hadde da den kom makedets mest moderne motorteknologi- VTEC. Motoren har mindre utslipp og forbruk i forhold til eldre teknologi hevdes det.

Denne 90-hk 4-T motoren var på kjøpstidspunktet 2007 den mest moderne påhenger på markedet med hensyn på ytelse i forhold til forbruk og utslipp. Motoren var 26 % lettere enn konkurrentenes 4-taktsmotorer med et nytt forgassersystem som gir mindre forbruk og utslipp opplyser forhandler.

**Andre motorvalg på denne båten**  
\- Styr unna 115 hk Honda som er for tung på hekken i 185BR.  
\- 75 hk Honda passer bra til denne båten.

**- Tekniske problemer første sesong - 2007**  
På første turen oppsto problemet. Motoren ville ikke starte. Vi var en times kjøring fra bryggeplassen og motoren var død. Ikke en lyd. Baterilampen lyser rødt, startmotoren virker ikke og intet skjer. Etter mange forsøk med pauser innimellom blir det endelig liv i motoren. Dette skjedde også på neste tur og på neste - og på neste: Hele sesongen 2007 var vi plaget med dette problemet. Kontrollboks ble garantiskiftet m.m. uten at feilen ble funnet.

**Honda-vitsene**  
I båthavna vår florerete derfor nå Honda-vitsene etter som vi hele sesongen 2007 måtte ha slepejolle med 9,9 Yamaha for å være sikre på å komme hjem etter hver båttur med AMT/Honda. Ordet "slepejolle" fikk dermed en ny betydning etter at vi fikk en ny båt med Honda 90hk med VTEC**.**

Motoren i testbåten hadde så langt gått 22 timer da den ble levert inn til sesongens siste grantireparasjon. Motoren ble nå gjennomgått av mekanikere sendt til den lokale forhandler i Froland fra hovedimportør. Det ble byttet en komponent som fagfolkene nå menete var årsaken til problemene.

Det tok imidlertid en måned å få denne komponenten fra Belgia. Deretter skulle komponenten mekkes på plass - hvilket også tok sin tid - slik at båtsesongen 2007 for oss var over i andre uka av juli. Dette er for dårlig service fra Honda. Dette var en dårlig start på eierforholdet.

**Andre sesong - 2008**  
Motoren gikk 12 timer i 2008 tilsammen 35 timer totalt. Vi er kvitt de   
tekniske problemene vi hadde med motoren første sesong: Frykten for motorproblemer spøker imidlertid hele tiden i bakhodet etter første sesong.

Mistanke om dårlig teknisk kompetanse hos de lokale Honda-follkene var nærliggende nå. Jeg burde kanskje ha kjørt båten helt til Mysen der kompetansen og servicen var på topp. Men 5 timers kjøring hver vei til   
Mysen fristet ikke i juli.

**2009 - 2014: Motoren friskmeldes og fungerer bra**  
 Etter problemene med motoren første sesong hadde vi som fast rutine at jolla med Yamaha-motor alltid er parat når AMT sjøsettes. Men det er ikke lengre behov for den: Hondamotoren starter og går greit. Sesongen 2009, 2010, 2011 osv. har gått uten problemer med motoren. Og slik fortsatte det. Dette friskmelder motoren.   
  
 **Konklusjon - båt og motor**

| --- |
|  |

**BÅT**  
AMT 185 BR er en vellykket konstrukson: Båten er stabil, stødig og god i sjøen med et godt design og mange fine praktiske løsninger. En pen, solid og trygg familiebåt med god innvendig plass som det er lett å trives i og bli glad i.

**MOTOR**  
For en familiebåt er dirvstoff-økonomi, lite motorstøy og miljøvennlig påhengsmotor viktig. Man kjøper en båt for å ha den flere sesonger fremover og da er det tryggest å kjøpe båt med "den mest miljøvennlige motoren som er på markedet" på kjøpstidspunktet. Om den da bare hadde virket som den skulle i begynnelsen.

Tekniske problemer med motoren første sesong har ført til at båt og motor nå tilsammen kun skårer 4 soltegn i vår test. Dette er tragisk på en så fin båt. Videre er det tragisk at denne båten kun fåes med Honda-motor: Forbruker burde fritt kunne velge påhengsmotor på en båt. Det er heller ikke mulig å spesialbestille båt uten motor i Norge for så å sette et annet motormerke på båten. Da må du kjøpe den i Finnland (se tips fra leser på samme side)

Er AMT 185BR med 90 hk Honda "bedre enn jeg forventer" slik den første markedsføringen av båten hevder? - Nei. Man forventer en problemfri motor og god service når man kjøper ny båt. Dog. Fra sesongen 2009 ble motoren friskmeldet og fungerte utmerket. Slik   
det burde vært fra første dag.