---
layout: post
date: 2019-07-03 15:49:38 +0200
crop_image: true
tags:
- hotell
- hotelltest
- spa
title: For høyt priset, men bedre mat nå på Farris.
excerpt: |2

  Kan du tenke deg noe bedre enn å sjekke inn på et rolig og flott hotell i strandkanten hvor du kan både se og høre bølgene slå mot stranden. Ingen lyd av biler, trafikk og folk, bare bølgene som slår mot stranden: Forbrukertest: Farris Bad spa hotell i Larvik: Flott hotell på stranden som blir dyrere og dyrere å bo på. Vi sammenlikner i denne testen to like besøk i 2009 og 2016.
image: "/assets/images/farris-bad2.jpg"
image_caption: Foto Gunnar Christensen. Vakker skulptur i spa-avdelingen. Hotellet
  har mye flott kunst
author: _authors/gunnar-christensen.md
categories:
- _category/hotell.md
publish_date: 
weight: 3

---
Og du er ved Larvik havn med strandpromenade som tar deg langs havnen til vakre gamle historiske bygninger og parkanlegg med monumenter og historie om både Tor Heyerdahl og Colin Acher ved den gamle kirken. 

Sjekk nøye hvilken rom-standard du bestiller: De billigste er direkte trange og lite komfortable for to. De noe større rommene er flotte slik du forventer - men priset deretter. Store flotte korridorer med trygg brannsikkerhet. Fine sittegrupper og åpnet og flott i resepsjons-området. Du må parkere på andre siden av veien hvor et parkeringsselskap har makta. 

**Kjøkkenet**  
Det mest utrolige med dette hotellet i 2009 var likevel at eierne med Peter Stordalen og Rimi-Hagen i spissen hadde ansatt folk på kjøkkenet som ikke kunne lage mat. Kjøkkenet på dette hotellet var den gang intet mindre enn en skandale. En Peppes Pizza like om neste hjørne var reddningen. Dette var første gang jeg har opplevd at et dårlig kjøkken ødelegger for et opphold som ellers ville ha vært helt topp: Feiring av bryllupsdag.

Ved andre besøk i 2016 var kjøkkenet så bra som man kan forvente på et så flott hotell. Hotelledelsen - etter et eierskifte - har åpenbart tatt grep og skiftet ut hele kjøkkenpersonalet. Nå kan de virkelig lage mat på kjøkkenet her. Vi hadde to døgns opphold med frokost og tre retters middag. Også det på en bryllupsdag.

I 2016 feiret vi bryllupsdagen med en utmerket kamsjell til forrett, til hovedrett en rikelig, estetisk pyntet og aldeles utsøkt brosme. Desserten var en rett med rørte jordbær og et stykke kake. Servicen var utmerket og personalet gjorde absolutt "det lille ekstra" som man ønsker seg ved en slik anledning. Meget bra

**"Tid for kjærlighet"**  
Vi bestilte i 2009 en overnatting fra lørdag til søndag i september "med noe ekstra". Tilbudet het "tid for kjærlighet" til godt over tre tusenlapper for to og markedsføres som en "romantisk og tid for kropp og sjel". Oppholdet innbefatter bl.a. en halv flaske champis og frukt på rommet ved ankomst, spa-produkter og en tre retters middag på lørdagskvelden for to.

Da middagen skulle nytes i 2009 oppdaget vi at menyen kunne ikke velges, men var fastlagt av hotellet: Den såkalte forretten var en stor tallerken med et lite salatblad påstrødd små altfor stekte baconskiver som var både tørre og harde samt en spiseskje med halvstekt, uspiselig "kyllinglever". En lever som nok burde vært levert til sjekk hos Mattilsynet. Dette var tydeligvis et forsøk på minimalistisk mat-dekorasjon. Middagen var "kjøtt fra ei ku som hadde født to ganger" forklarte kelneren ivrig på svensk. Vi bestilte godt stekt kjøtt og fikk servert blodig, rått kjøtt som straks ble sendt tilbake til kjøkkenet igjen. Da en "godt stekt" porsjon endelig kom på bordet fant vi to små seige kjøttstykker på en stor tallerken "badet" i en hel spiseskje potetmos og et eggeglass med kokt gullerot iblandet kantarell i en sjysaus. Dessert var et eggeglass med Chreme Brulet. Etter denne middagen var vi nesten like sultne som da vi ankom spisesalen.

**Slagmark**  
Frokosten i 2009 varer til kl. 11.00 på søndagen her. Da vi neste morgen ankom frokosten kl. 10.30 så koldtbordene ut som en plyndret slagmark. Her var nesten intet tilbake etter tidligere gjester og betjeningen hadde ikke tatt seg bryet med å få fylt opp for nye gjester. Og det var flere som kom til frokost på denne tiden. Vi måtte spørre etter det vi ønsket og vente en god stund på at det ble brakt frem. Og når vi endelig hadde fått det vi etterspurte til frokost og fikk satt oss til å spise så stengte serveringen.  
Tottalt sto dette kjøkkenet til stryk i 2009. Vårt råd til hotelleier var klart: - Spark kjøkkensjefen.

I 2016 var frokosten like bra som andre hoteller i denne klassen. Det er tydelig at kjøkkenet nå har fått nytt, godt kvalifisert personale. Gratulerer Farris bad.  
  
Nærheten til Oslo-området gir høyere priser her enn vanlig ellers på liknende hoteller i Norge. Og liten vilje til å justere priser til etterspørselen. Dette er ikke sympatisk. 

Hotellet tjener også stort på at Kragerø spa-hotell har fått et dårlig rykte over lengre tid - og det er lite alternativer i nærheten. Helping har testet Kragerø spa-hotell og vil ikke engang omtale dette lengre.

**Spa**  
I sommersesongen er det fantastisk å ta på seg badetøy og ta en dukkert i saltvann på stranden like utenfor døra. Når det er kaldere er spatilbudet behagelig. Spa-avdelingen er innbydende med variert tilbud i romlige, flotte lokaler som også har utsikt over stranden fra gode liggestoler. Spesielt her er et lite basseng med vann fra Farriskilden.

Hotellets nettside:[ www.farrisbad.no](http://www.farrisbad.no/)