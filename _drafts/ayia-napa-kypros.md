---
layout: post
date: 2019-06-24 22:33:41 +0200
crop_image: true
tags: []
title: Ayia Napa, Kypros
excerpt: 'Hotelltest: Panthea Garden. Soluke på Grecian Bay Hotellet bør heve den
  sanitære standarden. Her er dessuten langt å gå til sandstranden.'
image: "/assets/images/kyp.2.jpg"
image_caption: Foto Gunnar Christensen
author: _authors/gunnar-christensen.md
categories:
- _category/reise.md
publish_date: 
weight: 4

---

Vi tester sydentur i sommerhalvåret en uke til Kypros for to voksne og tre barn til Ayia Napa på Panthea Garden hotel. 

**Reisemålet:**  
Turistbyen Ayia Napa har høyt aktivitetsnivå i turist-sesongen med flere sandstrender og et godt utvalg av dagligvare-butikker og spisesteder samt tivoli. Butikker i "Nille-sjangeren" er over-representert.

Muligheter for flere vann-sportsaktiviteter og billeie.  
Kypros har venstrekjøring liksom i England. De fleste som arbeider i turistnæringen behersker engelsk.

Deler av byen bl.a. ved klostertorvet og stranden Nissi Beach har stort innslag av ungdom. Det kan virke som om reiseselskapene støttet av pressen markedsfører Ayia Napa som en ungdommenes festby, men byen har tilbud til alle aldere.

Grecian Bay ved havnen er en svært tiltalende og fin sandstrand som må betegnes som den beste på stedet med rent og tiltalende bade-vann. Stranden er stor nok til at den ikke lett blir overfylt. Et tips er å gå litt bortover stranden fra havnen - der er det ikke så tett med folk.

Ved moloen i fiskerhavnen finner du et hyggelig spisested ved navn "Vassos Fish Harbour Taverna", med god mat og fin utsikt over havnen og strandpromenaden.

Varme soldager under hele oppholdet.

**![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**

| --- |
|  |

**Panthea Garden/Village**

**![](http://www.helping.no/gul2.jpg =150x5)**

Panthea Garden/Village består av to etasjes bygninger med leiligheter i enkel standard tilrettelagt for barnefamilier med bassenger og hageanlegg. Hotellet bærer preg av å være litt slitent og ikke så godt vedlikeholdt særlig på bad og toalett.

Toalettet kan ikke ta toalettpapir slik at dette må legges i en pedalbøtte ved siden av toalettet: Dette gir stank i over 37 graders varme og er upraktisk for familier med små barn: Gjester opplyses at det kan bli erstatningskrav mot dem dersom det blir tette toaletter. Dette er vanlig toalettsystem på Kypros ble det opplyst.

Leilighetene har ikke TV og oppvaskmaskin, men lite kjøleskap og to kokeplater.

**Aircondition?**  
Aircondition i leiligheten må du betale ekstra for om dagen, men ikke om natten. Dette er en ulempe når gradestokken viser over 37 grader ute og innetemperaturen en enda høyere. Anlegget var imidlertid slik at mange ble syke av å bruke det om natten ble det opplyst. Vi brukte følgelig ikke anlegget. Slik sparer hotellet strømutgifter. Disse forholdene blir det ikke opplyst om ved/før bestilling i Norge.

På bildene og i presentasjonen ser det ut som om sandstranden er like ved hotellet, men det viser seg på stedet at det er ca. 1 km. å gå til nærmeste sandstrand på en strandpromenade langs sjøen.

Hotellet er registrert i salgsannonsene som et hotell med 4 stjerner/logoer: Da forventes en langt bedre standard enn dette.

Reiseselskapene har felles reiseledere på denne destinasjonen. Man skulle tro reiselederne hadde brukt parodien "Selskapsreiser" av Lasse Åberg som opplæring. Her var gymnastikk i bassenget m.m. og musikken fra denne filmen.

Feilinformasjon og slurv trekker ned. Vi nevner bl.a.:  
\- Goden Beach som ble markedsført som den beste stranden, var alt annet enn dette. På stedet var bl.a. tre slitne brakker med medtatte snackbarer og lite tiltalende betjening.

\- Informasjonspermen på hotellet om avganger for hvilke personer på hvilke busser til flyplassen etc. var borte på avreisedagen hvilket medførte kaos og unødig stress. Et oppslag hadde vært mye bedre enn en mappe som kan bli borte.  
\- "Anbefalte" restauranter på stedet Ayia Napa, var betydelig dyrere enn de øvrige av samme kvalitet. Den anbefalte restauranten "Odin" var opp til dobbelt så dyr som tilsvarende restauranter på stedet**.**

**Totalinntrykk:**  
Reisen ble kjøpt hos reisebyrået Berg-Hansen.  
\- Flyselskapet som ble benyttet var i topp klasse med hensyn på sikkerhet og komfort i chartertrafikk med Airbus A330-300. Dette er svært viktig for følelse av sikkerhet og komfort.

\- Hotellet var i beste fall middels bra. Ikke 4-logoer/stjerner  
som det ble opplyst ved kjøp av reisen. Feil informasjon om hotellets standard svekker tilliten til selskapet og trekker ned. Feil informasjon om hotellstandard er også grunnlag for krav om prisreduksjon i etterhånd.

\- Reiseledere på denne destinasjonen jobbet amatørmessig, ga feil informasjon om forhold på stedet, rotet med informasjon om avgang som skapte kaos reisedagen og hadde lite orden på noe. Vi gir totalt 0 soltegn til guidene.