---
layout: post
date: 2022-04-12 13:10:56 +0200
crop_image: true
coauthor: []
tags:
- Hotell
- Oslo
- overnatting
title: Holmenkollen Park hotell
excerpt: Prisjuks og dårlig ekstraseng
image: "/assets/images/holmenkoll.jpg"
image_caption: ''
author: _authors/gunnar-christensen.md
categories:
- _category/reise.md
publish_date: 
weight: 4

---
Etter tre besøk her blir konklusjonen "Aldri mer". For denne resepsjonen gir deg en pris når du bestiller på telefon og en langt høyere pris når du skal betale regningen.

Få alle priser skriftlig på forhånd om du sjekker inn her - for her prøver de å lure deg. I vårt tilfelle doblet regningen seg. Prisen som ble oppgitt å være for to enkeltrom en natt med frokost ble prisen pr. rom. Resepsjonen betjenes av uerfarent personale uten skikkelig opplæring i service og ærlig kundebehandling.

Hotell i rolig del av Oslo der enkelte rom har fin utsikt over Oslofjorden. Nærmeste nabo til Holmenkollbakken. Egen parkeringsplass mot avgift. En trikkereise fra sentrum.

Mange hoteller har ulik romstandard innen samme resepsjon. Slik også her med et nybygg som har bedre standard enn den eldre sliten del av hotellet. Byggningsmassen er tettpakket og i mange rom ser du rett inn i rommene på naboblokka.  
Dekorasjonstema er naturlig nok skisport.

Dette hotellet har hotell-testens desidert dårligste ekstraseng. Vår 15-åring slet seg gjennom natten uten å få sove på grunn av sengas dårlige kvalitet. Dette ble gjort oppmerksom på i resepsjonen uten at det medførte prisavslag. Men ledelsen endret dette senere etter at denne nettsiden beskrev ekstrasengen: Hotellregningen ble til slutt fratrukket ekstraseng og parkeringsutgifter for å bøte på ulempen.

Hotellfrokosten er god her. Frokosten på Holmenkollen Park er bedre enn flere andre Ricahoteller på testlisten vår bl.a. med fint utvalg i brødprodukter og andre bakervarer. Hotellets restaurant har plass til deg og din familie når du ankommer spisesalen for å spise.