---
layout: post
date: 2019-06-19 14:47:26 +0200
crop_image: true
author: _authors/gunnar-christensen.md
tags: []
title: 'Forbrukertest:  Bruktbåt  DP425 med selvlens og innerliner'
excerpt: DP425 er 14 fot, tar 5 personer, veier 200 kg, har pent design. Jolla kan
  ta opp til 30 hk motor med kort stamme og var mest prisgunstig ved vårt innkjøp
  direkte fra fabrikk i januar 2007 uten motor, men med bunnbehandling. Båten ble
  solgt med motor og båthenger i 2010. Etter nesten 4 hele sesonger.
image: "/assets/images/jolle425.jpg"
image_caption: ''
categories: []
publish_date: 
weight: 

---
Det er ukjent om båten finnes ny på markedet i dag - trolig er i så fall produksjonen i liten skala og kanskje med annet navn. Denne test må derfor ansees som en bruktbåttest.

**Hvorfor denne jolla?**  
Mange ønsker seg ny selvlensende jolle og har en kortstammet påhengsmotor liggende fra tidligere jolle uten selvlens. Da er DP425 et kurant valg fordi denne jolla er beregnet for påhengsmotorer med kort stamme. Dette i motsetning til de fleste innerlinerne på markedet som krever påhengsmotor med lang stamme.

Videre er det viktig at båten kan leveres med hvitt skrog hvilket gjør at båtens gelcoat holder seg best - dermed unngår man omlakkeringsutgifter etter få sesonger (se [Jolle](http://helping.no/bat.j.htm) ).

**Uten styrekonsoll**  
DP425 kjøpes i versjon uten styrekonsoll. Det gir båten flere bruksområder: Den kan roes, noe som er viktig når det skal lystres krabber i fjæresteinene, ved motorhavari, når barna skal lære å ro og far trenger trim.

Og ikke minst tar konsollen opp plass i båten og fordyrer: Omkring fem tusen vil det samlet koste mer for jolla med rattkonsoll og styring ferdig montert på ny båt. I tillegg kommer utgifter til fjernkontroll med gir/gass + montering ved motorer mindre enn 30 hk. Og likevel sitter du bak i båten hvor du lett kan betjene påhengsmotoren uten ratt og spaker. Og når båten skal på land og hvelves i hagen blir en kosoll kompliserende og tyngre. Derfor valgte vi jolle uten styrekonsoll.

**Test i sjøen**  
DP 425 kommer lett opp i plan med en 9,9/15 hk Yamaha, gjør bra fart og ligger fint i dønningene på grunn av relativt dyp V-bunn. Jeg vil være fristet til å påstå at det er nok med 9,9/15 hk på denne båten. Ikke bruk mer penger på motor enn nødvendig. Dessuten kan nesten alle i familien kjøre en båt med 9,9-motor.

Større motor krever en båtfører-alder over 16 år. Derfor er jolla mest kurant med 9,9 også når du en gang selger den videre. Det er størst etterspørsel etter en selvlensende jolle med 9,9 hk. Men husk: Ikke bare motorstyrke, men også fart avgjør 16-årsgrensen.

**God å ro**  
At DP425 er relativt god å ro overrasket mest. For når man kjører den med påhengeren virker det som om båten har lavt fribord og da er det naturlig at årene går mot knærne. Det gjør de ikke. De fleste innerlinerbåter i denne klassen er mildt sagt håpeløse å ro ofte på grunn av relativt stor bredde. DP 425 glir lett i vannet ved åretakene og er derfor også en ypperlig trimbåt.   
  
En konsekvens av de gode roegenskapene er en relativt smal akterende. Det må man være klar over når motor skal kjøpes. Max 10 hk om båten ikke skal ligge for langt bakpå i båthavna.

**Selvlensen virker utmerket.**  
Sommeren 2007 hadde rekordstor nedbør på Sørlandet. Men uansett hvor mye det regnet denne sommeren, så lenset båten seg uproblematisk hele tiden. Utløpsrøret er godt dimmensjonert og virker utmerket. Når du går ombord skrur du igjen åpningen med en kran som er grei å komme til.

**Tekniske data:**  
Lengde 425 cm bredde 160 cm. Max motor 30 hk. Vekt 200 kg.  
Kan fåes med konsoll og skjerm og veier da 230 kg.

Båten finnes også i en billig versjon med enkeltskrog, men den er ikke pen og er nærmest egnet til et tjern.