---
layout: post
date: 2019-11-25 18:45:34 +0100
crop_image: true
tags:
- barnabok
- barnefortelling
- den gode samtalen
- far og sønn samtale
- barnas spørsmål
- novelle
title: 'Barne-fortelleing: Den gode samtalen'
excerpt: Den gode samtalen mellom foreldre og barn en en av de viktigste tegn på et
  godt foreldre-barn-forhold. Det er viktig med slike samtaler for fordi det skaper
  trygghet, innsikt og refeksjoner for begge parter.
image: "/assets/images/IMG_2753.JPG"
image_caption: 'Foto: Gunnar Christensen'
author: _authors/gunnar-christensen.md
categories:
- _category/boker.md
publish_date: 2019-11-25 00:00:00 +0100
weight: 8

---
Tittan kjører mot vinden. Han kjenner saltvann-sprut fra sjøen i de svake vindkastene. Holder et fast grep om styrespaken og gassen. Capsen gir øyeskygge for sola i det solbrune ansiktet. Påhengsmotoren durer jevnt ved siden av han. Han er stolt av å kunne kjøre båten uten hjelp nå. Pappa sitter avslappet på midt-tofta. Han er trygg på at Tittan både kan kjøre motoren og vet kjørereglene på fjorden: Hva stakene i sjøen betyr og hvordan vi møter andre båter.  

Dette er gutteturen vi har gledet oss til lenge. Vi skal lande og sove på Gjessøya. En øy med flott, ren sandstrand like utenfor Hove i Arendal. Alt vi trenger er med. Telt, soveposer, liggeunderlag….. Nå har han pappa helt for seg selv. Det er hans tur nå.  Mamma og brødrene er hjemme…. De har kurs ut Galtesund.  

\- Hva er religion, pappa? - En veiledning på livet. Vi ler. Tittan vet at pappa elsker spørsmål fra barna sine og gjør alt han kan for å forklare alt så lett som mulig.Samtidig kan han spøke med alt. - Nå tuller du pappa!  Det er jo påhengsmotoren vi trenger brukerveiledning til…. - Ikke bare til den. Livet kan være mye vanskeligere å forstå enn påhengeren. - Hvordan da? - For eksempel forskjellen på rett og galt, godt og ondt -  og hvordan vi skal være mot hverandre for å ha et godt liv. - Men det kan jeg jo alt. - Du er en gluping lille venn, men alle mennesker kan bli klokere hvis de vil. Husk på at å være glup er ikke det samme som å være klok. Klok betyr å forstå både seg selv og andre mennesker og å forstå hva som er best for oss selv og andre - ikke minst hva som er best for hele jordkloden vår. I løpet av livet lærer vi å forstå livet bedre og bedre. Tenker du etter så lærer du noe nytt nesten hver dag. Noen føler at de trenger brukerveiledning som en religion er, mens andre gjør det ikke. - Nevn et eksempel da….. 

\- Hvis jeg gir deg penger til to iskrem til deg og lillebror og du kjøper to is kun til deg selv, mens lillebror er trist fordi han ikke får. - Men det ville jeg jo aldri gjøre. - Nettopp. Hvorfor ville du aldri gjøre det? - Fordi det er urettferdig og lillebror blir trist og vil kanskje ikke stole på meg lengre og vi ville kanskje ikke være så gode venner videre….. - Veldig klokt sagt, min venn. Og slik er det også for voksne.  - Jeg trodde dere voksne forstro alt. - Ikke la deg lure til å tro det. Vi voksne har alle mye å lære og vi lærer mer og mer hele livet hvis vi vil lære.  - Hvordan kan vi lære av oss selv? - Det er viktig å tenke og gruble med tankene og stille seg selv spørsmål om det vi opplever er bra eller dårlig for oss selv og for andre. Det er også viktig at vi spør og lytter til andre for å forstå hvordan de har det inne i sin tankeverden. Du vet vi har alle en hel verden inni oss der tankene våre er. Og verden inni oss er vår egen der vi kan gruble over ting og kjenne på om vi har det bra. Og den indre verden inni oss er kjernen i oss. Noen kaller den kjernen for sjelen. - Kan du se inn i mine tanker? - Nei, det kan jeg ikke. Bare hvis du snakker om noen av dine tanker til meg kan jeg forstå hvordan tankene er inne i ditt hodet. Og da lærer jeg å forstå deg bedre. Slik blir vi mennesker kjent med hverandre vet du. Ja, slik blir vi venner og uvenner - alt etter om vi liker tankene til hverandre.... - Kan vi lære oss å forstå alt som er? - Vi kan nok ikke forstå alt. For alt er veldig, veldig mye. Så mye at vi ikke engang vet hvor mye det er….. 

Tittan klør seg i nakken: - Det er flere religioner pappa. Er alle slike brukerveiledninger? - Ja, det er de. Mange ulike religioner. Og det fine med dem er at det alltid er noe å lære av dem alle sammen. For den som gidder å lese i dem. - Trenger vi så mange? - Så lenge de kan hjelpe noen mennesker til å bli klokere, så er det viktig at de er der. Det som er viktig er å forstå er at det er dumt å tro at en slik brukerveiledning er bedre enn de andre. Da blir vi mennesker sure på hverandre og vi kan til og med krige mot hverandre. Og det er dummere enn noe.  - Ja, det er veldig dumt. - Ganske riktig. Ikke noe er så dumt som å krangle om brukerveiledninger. Fordi vi trenger dem alle til å forstå livet bedre. Den veiledningen som passer best for oss passer kanskje ikke så bra for andre. De som bor på den andre siden av jordkloden trenger kanskje en annen veiledning? Og ingen er så kloke at de vet alt. Vi må forstå at de er der for å hjelpe oss og ikke for at vi skal krangle om dem. Med det har de fleste menneskene rundt oss i verden ikke forstått helt ennå.  

\- De som jobber i kirkene, moskeene og templene kan dette aller best? - Ikke alltid. Husk de er mennesker de også. Og de kan bli fristet til å gi seg selv makt, penger eller fordeler som ikke er rettferdig. De som har makt kan lett bli fristet til å misbruke makten sin. Derfor trenger de å lære bruksanvisningene like mye som oss andre. Kanskje mer.  

Vi lander på Gessøya. Her er god plass til oss. Deilig finkornet lys sand. Langgrunt og behagelig vanntemperatur og i le for vestavinden. Bare tre andre telt er spredt langs gresskanten mot sandstranda. Alt er så rolig og fredelig her nå.  

Fra jolla bærer vi opp sakene våre, setter opp telt. Tar et bad på sandstranden før pølsene skal grilles i en grop i sanden der vi har samlet tørre kvister. Tørre og varme av sola sitter vi foran det lille teltet vårt med hver vår pølse på en pinne og solkrem på skuldrene og nesetippen……. 

\- Hva er Gud? - Hva tror du? Tittan tenker seg om før han svarer: - En gammel mann med langt hvitt hår og skjegg med stokk oppe i himmelen som ser alt vi gjør og husker det…. - Så når du tenker ordet “Gud” inni hodet ditt så ser du det bilde av Gud.  - Ja. - Har du lagt merke til at tankene inni hodet ditt er bilder?  Tittan nikker. - Slik er det også med de mange millioner menneskene på kloden vår som også har tanker om hva Gud er. De har også mange forskjellige bilder i hodet av hva Gud er. Noen tenker på Gud som en person slik som deg. Men det er også mange som ser for seg at Gud er for stor til å være bare en person. - Hva mener du? - Hvis Gud er f.eks. alt som finnes i verden….. - Men er det mulig? - Ja. Alt er mulig i tankene våre. Det er mulig å tenke seg at Gud er alle den energien som gjør at alt finnes. At alt gror i naturen, vinden, bølgene og stjernene. Det betyr at både oss alle på jordkloden og hele verdensrommet er en del av Gud. Altså at Gud er større enn noe annet som finnes og større enn vi mennesker kan forstå. Det er kanskje det som menes når noen sier at Gud er allmektig. - Jeg forstår ikke at Gud kan være noe annet enn en super-person med kjempegod hukommelse. - Det er mange som tenker som deg. De føler at hvis de ikke kan se for seg Gud som en person, så er det vanskelig å forstå. Da er det best å tro på det man føler seg trygg på og forstår. - Betyr det noe for oss om Gud er en person eller en god kraft som gjør at vi eksisterer?  - Ja. Fordi hvis du tror at Gud er en person som er langt unna deg, så kan du føle at det er lang avstand og vanskelig å få kontakt selv med god mobildekning. Vi ler. Tittan bemerker: 

\- Selv ikke de beste mobilselskaper har dekning langt opp i himmelen. - Derfor kan det være godt å føle at Gud ikke er noe som er langt unna, men at vi mennesker er en del av Gud. Da har vi nærkontakt hele tiden - mellom Gud og oss selv på en måte - og vi kan sende våre tanker og ønsker om hjelp direkte online….. Vi ler igjen. Tittan svarer: - Da trenger vi ikke en gang mobil. - Det stemmer. Hvis vi er en del av Gud kan vi føle inni oss om vi vil være en del av Gud og være god mot oss selv og andre. Eller om vi vil være slemme og mobbe og skade andre. Hvis vi velger å være slemme en dag så kjenner vi det på oss at dette ikke var så mye å være stolt av og at dette ikke gir plusspoeng “boka”. - Hvilken bok? - Det vi gjør eller ikke gjør blir alltid husket av Gud enten du tror på Gud som en kraft eller en person. Derfor er det lettest å tenke seg at det står i ei bok eller på en harddisk. Jeg kaller det boka. Og når vi dør er det det som står i boka som avgjør hvordan du får det etter døden. - Etter døden? - Lever vi et klokt og godt liv så har vi ikke noe å være redde for etter døden. Det er verre med dem som ofte er egoistiske og slemme. Men. Det kan vi snakke om en annen gang på en annen guttetur…. - Men hvis Gud er alt som finnes, hva er da djevelen? - Det er det beste spørsmålet av alle? - En klok munk i Tibet har sagt at djevelen og det onde er mangel på klokskap. Jeg tror det er rett. Alt som har vært av kriger og andre onde ting i hele menneskets historie er på grunn av at vi ikke er kloke nok eller forstår vårt eget beste.  - Derfor trenger vi brukerveiledningene…… - Ganske riktig lille venn. Du blir en klok mann når du blir voksen….. 

Vi har krøpet inn i soveposene og lukket glidelåsen i teltet. Satt på et lite nattlys på lykta så vi finner veien ut av teltet i mørket. Svake dønninger går mot stranden. Sval vind i tretoppene. Båten duver trygt i dreggfeste. Tittans øyelokk blir tyngre og tyngre og søvnen siger på.