---
layout: post
date: 2019-06-19 13:52:22 +0200
crop_image: true
author: _authors/gunnar-christensen.md
tags: []
title: 'Bruktbåttest: Hansvik 18 HT med 40 hk Yamaha:'
excerpt: Dette er en båt med god plass. Den er lettdrevet og gjør god fart med relativt
  små motorer. I tillegg kan du sove i båten. Men designet er gammelmodig og trenger
  en opprusting som nybåt i salg i dag.
image: "/assets/images/hansvik.18.jpg"
image_caption: Hansvik 18 HT. Foto Hansvik
categories:
- _category/båt.md
publish_date: 
weight: 3

---
5 sesonger med Hansvik 18 HT: Romlig og fornuftig 18 foter

**Fakta om Hansvik 18 HT**

| --- | --- |
| Tekniske data testbåt:Lengde 5,50 mBredde 2,12 mDybde: 0,38 mVekt 430 kg | Max last:10 personerMax motor 50 hk lang stamme Veritas/CE-godkjent |

**Båt:   
**Er du lei seajeepens våte og forblåste tilværelse vil du raskt sette pris på den store tett kabinen med salong som kan gjøres om til soveplass. Her vil barna trives - lunt og godt etter timer i badevannet. Du kan tåle en regnskur ombord i denne båten uten å måtte flykte i land. Som bruktbåt er Hansvik 18HT en populær båt. Her får du mye plass og en god sjøbåt for pengene.

Tidligere hadde jeg en Polar 20, og skiftet til denne fordi barna ville ha en båt med mer fart og like god komfort. Faktisk er det nesten like god plass i denne båten som i polarsnekka. I tillegg er det tett og lunt med hardtoppen når det blåser og barna er kalde etter en hel dag med bading på stranda.

Innredningen er solid, god og praktisk. Jeg hadde versjonen med to seter midtskips på bekostning av pantryseksjon (på babord side) som jeg ikke trenger til dagsturer. I kabinen er det god lengde til å overnatte. Bordet kan legges mellom benkene og gi en god overnattingsplass for to eller tre. Mange større båter har mindre innvendig plass en denne.

**Motor: Yamaha 40 hk**: 

Yamaha 2- takt 2 cylinder bråker og rister en del, men er driftssikker og slitesterk. En traust traver uten automatisk oljeblanding i bensinen såkalt autolobe. Autolobe går lettere i stykker og utløser kostbar reparasjon. Derfor er det best å blande olja i bensinen selv og forholde seg til en enklere motor.

Denne motoren med 2 cylindere ble en stund solgt som en "Origin" versjon, og mange liker denne bedre en 3-cylinderen som kom senere tross større lydnivå og vibrasjon. Motoren gikk uten noen form for tekniske problemer i hele min eiertid.