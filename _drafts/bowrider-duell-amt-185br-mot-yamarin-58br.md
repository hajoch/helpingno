---
layout: post
date: 2019-07-01 19:40:55 +0200
crop_image: true
tags:
- sjø
- båt påhengsmotor
- båt
- bowrider
title: Bowrider-duell AMT 185BR mot Yamarin 58BR
excerpt: |-
  Test: Når AMT-båtene markedsføres med at de er bedre enn du forventer, da er det umulig for en båtkjøper å gå forbi. Først tror man AMT 158BR er et plagiat - en lavkostlandkopi av Yamarin 58BR. Men så viser det seg nesten heller å være helt motsatt.

  Mange foretrekker bowrider fremfor seajeep fordi de nå er lei av å være våte og forblåste i vind og regn på sjøen.
image: "/assets/images/yam58br.2.jpg"
image_caption: 'Yamnarin 58BR '
author: _authors/gunnar-christensen.md
categories:
- _category/båt.md
publish_date: 
weight: 7

---
**Aimo Mustonen har designet begge båtene.**  
Denne båten er konstruert og laget av mannen bak konstruksjon og produksjon av Yamarin-båtene, finske Aimo Mustonen. Produksjonen av Yamarin er nå flagget ut til lavkostland mens AMT produseres ved de samme fabrikkene i Finland hvor Yamarin tidligere ble laget. AMT står for Advanced Marine Technology. Og AMT-båtene lages slik konstruktøren Aimo Mustonen selv vil ha dem, hevdes det: En forbeding av tilsvarende modell fra Yamarin blir det underforstått antydet.

Dette er det best mulige utgangspunkt for en sammenliknende test av to båter i samme klasse. Kanskje de to beste bowriderne i denne prisklassen totalt sett. Her er to svært like konkurrenter som skal krige om markedsandeler i årene fremover.

**Den lille forskjellen**  
Detaljer på AMT 185BR sømfares for å finne den lille forskjellen som skiller de to båtene: Jo her er det bedre løsninger enn på Yamarin 58BR: Kalesja ligger pent og godt beskyttet under et deksel når den er nede på AMT 185BR fremfor å ligge åpent og flagre bak og utsatt for støtskader på baksete-kanten av Yamarin 58BR. Nettopp det mange savner på Yamarin 58BR. Yamarin-selgeren begrunner dette med den lille utgangsluka som er plassert mot akterenden. Men er man så bevegelseshemmet at man ikke kan stege over en slik liten kant, da har man ikke noe der å gjøre ombord i en slik båt vil mange hevde. I tillegg gir den lille luka på Yamarin 58BR dårligere sitteplass akter enn AMT 185BR byr på.

Og akterenden på AMT er virkelig mer moderne og spennende. En både penere og mer praktisk løsning ned mot badestigen enn Yamarin 58BR som nå har vært på markedet noen år under typebenevnelsen 5820.

Sitteløsningen i baugen er også forskjellig: Yamarin 58BR har en sammenhengende u-benk - noe det ikke er beinplass til der. AMT 185BR har avgrenset dette til tre sitteplasser. En i hvert hjørne av trekanten. Denne forskjellen kan også ha sammenheng med at Yamarin 58BR er 23 cm lengre og 4 cm smalere enn AMT 158BR.

**Ikke teak**  
Miljøbeviste kjøpere velger bort teak på båten i dag. Både AMT 185BR og Yamarin 58BR leveres både med og uten teak: Yamarin 58BR har en lys farge på den selvlensende dørken hvor man lett ser skitten, mens i AMT 185BR er den selvlensende dørken grå farget. En mer praktisk farge enn hvitt.

Men det er i begge båtene mulig å tilpasse et teppe med dreneringskuler under slik man har på altangulv i land og således få en grei dørk selv ved mye bruk av båten. Dette har flere eiere av Yanmarin valgt fremfor teak på dørken.

**Hvorfor har ingen av disse to produsentene kommet på å tilby løse tepper tilpasset dørken på båten festet med borrelås? Tepper som kan taes ut og rengjøres etter behov.**

Dessuten krever teak merkbart mer oppussingsarbeid: En tur i båthavna en sommerdag viser med all mulig tydelighet at båter med teak svært ofte ikke får den nødvendige oppussing som skal til for at treverket skal holde seg pent. Teak som ikke er tatt vare på skjemmer båten i betydelig grad fremfor å pynte den. Teak krever utvilsomt betydelig mer vedlikehold av båteier.

Samtidig blir det trolig fremover vanskeligere å selge videre bruktbåter med teak: Stadig flere kjøpere vil sky unna disse teak-båtene fordi det blir mer fokus på miljøspørsmål for hvert år som går.

**Den besværlige stripa**  
Hva med den besværlige skrogstripa? På AMT 185BR er stripa på skroget grå og på Yamarin 58BR blå: Det er ikke mulig å velge bort den blå stripa på Yamarin 58BR. Det er derimot mulig å spesialbestille AMT-båten med helt hvitt skrog om din forhandler tar seg tid og bry med dette. En god nyhet.

Og hvorfor vil jeg ha stripa bort? En sommer så jeg en ny Yamarin 58BR i båthavna, med en rekke skjemmende skader i den blå stripa. Flere av skadene var av en slik karakter at omlakkering må til for å fjerne skadene. Og båten var bare "vanlig brukt" i to måneder. Dette ble en tankevekker - for båten var ellers pent behandlet. Og ser man nøyere etter i havnene er det mange båteiere som sliter med å holde blå striper pene.

Båtforhandlere opplyser at flere båteiere lakkerer om blåfargen ganske ofte i forbindelse med vårpussen og vinterlagring. Dette er en betydelig ekstrakostnad på grunn av en upraktisk motebølge. Og det gjelder ikke bare blått - det gjelder mange farger. Fagfolk hevder farget plastskrog i dag har langt bedre fargekvalitet enn på 80-tallet med hensyn på falming og holdbarhet. Og skader kan ofte rubbes helt bort. Men vi kommer likevel ikke bort i fra at fargede skrog og striper gir mer arbeid og vedlikeholdskostnad enn helt hvitt skrog.

**Konklusjonen er derfor at helt hvitt skrog er best - for å unngå merkostnader som f.eks. lakkeringsutgifter.**

Yamarin leveres med primer, bunnstoff og sjøklar.  
AMT leveres ifølge importør kun med primer og et tynt lag bunnstoff. Båten må derfor påføres mer bunnstoff før sjøsetting. Til gjengjeld er kalesje og hydraulisk styring inkludert.

**Utstyret**  
Ved kjøp av en ny AMT 185BR i 2007 måtte vi betale ekstra for bedre comfort stoler noe som da har vært standard utstyr i Yanmarin 58BR i mer enn to sesonger tidligere. Dette er nå endret til like gode Comfortstoler på begge båtene. AMT 185BR er utstyrt med mer småting som reservekanne, dregg og båtshake. Kalesje og den hydrauliske styringa er inkludert i prisen på AMT 185BR. På Yamarin 58BR koster bare kalesje over 12.000 spenn ekstra.

Yamarin 58BR har en pen blåfarge på sine stoler og setetrekk. AMT 185BR har en praktisk gråfarge. Ingen av båtene leveres med andre farger på seter og stoler enn det som er standard.

**Motorer**  
Begge båtene er utstyrt med fire-takts påhengsmotorer. Honda som leverer motorer til AMT har lengst erfaring med produksjon av firetakts motorer av alle påhengs-motorer på markedet og disse motorene har gjort det bra i test. Men når vi kjøper inn og tester denne båten ny for sesongen 2007 har vi problemer med motoren.  
Se: Forbrukertest bowrider 3: [AMT 185BR.](http://www.helping.no/bow.3.htm)

Yamarin er utstyrt med Yamaha for som du sikkert vet er Yamaha eier av båtmerket Yamarin. Yamaha er populær i markedet og kjent for å være gode og driftssikre. Dette er bekreftet av vår båttester Ole T. Moy som tester [Yamarin 76DC.](http://www.helping.no/bat.ya.htm)

På grunn av vektforskjellen på 50 kg har Yamarin max motorstyrke på 150 hk mens AMT 185BR som er lettere og litt mindre har 115 hk. At AMT 185BR er litt mindre og lettere gir også utslag på prisen: AMT 185BR kommer mer prisgunstig ut.

**"Miljømotor"**  
Når Hondas nye motorteknologi nå markedsføres som "miljømotor" har dette sammenheng med at motorene er forholdsvis bensinbesparende og gir mindre utslipp i forhold til tidligere teknologi. "Miljømotorer" betyr ikke at motorene kan bruke biodrivstoff eller at motorene kan gå på andre typer drivstoff enn dagens 95 oktan bensin. Det er derfor kanskje litt drøyt å kalle dette en miljømotor. Det samme gjelder Yamahas motorer. En virkelig "miljømotor" burde kanskje være elektrisk liksom en elbil?

**Konklusjon**  
De er begge stødige, velrenomerte og gode alternativ for en familiebåt til dagsturer på fjorden. Yamarin 58BR har god annenhåndsverdi på grunn av god kvalitet på både båt og motor. AMT er nyere på markedet, men har samme designer og kvalitet som Yamarin.

Vår forbrukertest av [AMT 185BR.](http://www.helping.no/bow.3.htm) viser at Honda har problemer med noen av de nye motorene sine. Dette trekker ned  for AMT som kun leveres med Honda. Det kan hevdes av vi ikke har testet Yamarinen tilsvarende. Det er rett, men vi har som nevnt over teste Yamahas 250 hk 4T denne sesongen på annen båt og dette er en feilfri motor hele første sesong mens Honda har slitt med tekniske problemer første sesongen. Yamaha er muligens derfor mest driftsikker av disse to.

Det er i dette valget lagt stor vekt på en totalvurdering av båtene. At AMT 185BR kan bestilles med hvitt skrog uten den besværlige fargede stripa langs skrogsiden og de praktiske designmessig løsningene ombord som bl.a. kalesje-løsningen (som er inkludert i prisen) samt penere akterende gir plusspoeng.

AMT 185BR: Hadde motoren på testbåt virket som den skal, så ville AMT skåret toppresultatet. Konkurrenten Yamnarin 58BR er dyrere enn AMT. Begge alternativene er likeverdig gode.

Tekniske data.

**AMT 158BR   
**Tekniske data:  
Lengde 5,50 m  
Bredde 2,24 m  
Vekt 690 kg  
Max motor 115 hk  
Følgende fartsmålinger med Honda motor er oppgitt av produsent:  
Med 90 hk 2 personer 34 knop  
Med 90 hk 4 personer 32 knop  
Med 115 hk 2 personer 36 knop  
Med 115 hk 4 personer 34 knop

Kalesje og hydraulisk styring er inkludert i prisen på AMT 185BR.

**Yamarin 58BR   
**Tekniske data:  
Lengde 5,73 m  
Bredde 2,20 m  
Vekt 740 kg  
  
Max motor 150 hk  
Følgende fartsmålinger med Yamaha motor er  
oppgitt av produsent:  
Med 100 hk 2 personer 34 knop  
Med 115 hk 2 personer 37 knop  
Med 150 hk 2 personer 47 knop  
  
Kalesje og hydraulisk styring er ikke inkludert i prisen på Yamarin.