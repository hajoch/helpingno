---
layout: post
date: 2019-06-17 11:59:38 +0200
crop_image: true
author: _authors/odd-m-lunde.markdown
tags:
- helse
- " søvn"
title: Søvn
excerpt: Innsovningsproblemer er det vanligste av alle søvnproblemer.
image: "/assets/images/nov.12.jpg"
image_caption: Foto Gunnar Christensen. Tema Søvn
categories:
- _category/mental-helse.md
publish_date: 
weight: 5

---
Søvnmangel

**©** Av psykiater [Odd M. Lunde](http://www.helping.no/oddmlunde.htm)

**Innsovningsproblemer er det vanligste av alle søvnproblemer. Det kommer av bekymringer i løpet av dagen. Alt fra store livshendelser til daglige irritasjoner klarer vi å løpe fra i oppreist stilling, men så er de der igjen om kvelden. Deretter kommer angsten for ikke å få sove etter en natt med lite søvn. Angst for angsten kalles det på fagspråket.**

Dette kan behandles med medisin som vi kan bli avhengig av eller som vi ikke kan bli avhengig av. Avspenningstrening virker på over ti prosent av oss. Forskjellige måter å lure tankene på er også effektivt. Søvnhygienen, dvs. 16 grader i soverommet, vel utprøvde madrasser og et mørkt og lydfritt rom, må prøves.

Siden innsovingsproblemer er en angstvariant, må det adferdsterapi til. Dvs.: Omlegging av vaner. Hver morgen i 4 uker må du stå opp på samme tidspunkt. Deretter kan du en dag i uka ligge en til to timer lengre. Dette har hjulpet 50 % av pasientene mine. Jeg snakker kun om å krøke seg opp. Det kan ha positive sideeffekter som at du rekker frokost, får lest avisa og kan gå til jobb. Men det er selve det å stå opp på samme tid som er behandlingen. Og det er hardt nok det.

**![](http://www.helping.no/gul2.jpg =150x5)**

5 gode søvnråd

© Av psykiater [Odd M. Lunde](http://www.helping.no/oddmlunde.htm)

**Søvn er viktig. Så snakk om søvnen din, les gode råd og søk hjelp hos fastlegen raskt(3 dager) hvis søvnen har forandret seg. Vær kritisk til alle som vil selge deg noe.**

**Råd 1.**  
Ha det mørkt i rommet. Kjøp på apoteket en mørk maske med strikk eller lag en selv av et lett fløyelsstoff for eksempel. Du trenger tilvenning og begynn med "Zorromasken" om morgenen.

**Råd 2.**  
Få det lydtett i soverommet. Persienner og 2 lag med gardiner hjelper. Men ørepropper kan være et must. De billigste koster 2 kr paret og du kan da kaste dem etter en tids bruk. Bomull har hjulpet mange. Noen har hatt hjelp av øretelefoner med en halvtime med rolig musikk(takten kan begynne med60 i min og gå ned til for eksempel 48 slag i minuttet). Tenk rengjøring i f t høytalere.

**Råd 3.**  
Kjøp ny madrass. Min mening er at du bør ha en stiv undermadrass og 2 mykere overmadrasser. Når du ligger på siden så bør det gå en rett linje fra nesen til kjønnsorganet. (Om lag slik som kvinner tror menn tenker). Etter et par mnd med ny seng må kanskje den mellomste madrassen byttes. Eller du kjøper en litt for hard seng og bruker et vattteppe de første mnd.

**Råd 4.**  
Sannsynligvis skal vi fra naturen side legge oss når det er mørkt og stå sakte opp når det lysner. A menneskene skal friste oss andre med en lukt av mat og drikke som går via nesa og rett i skallen på oss. Lag derfor et rituale av både leggetid og oppvåkning. Sett passende toner og bilder til ritualet.

**Råd 5.**  
Stå opp til samme tid hverdag som fest og når du er på hytta. Hver 4 de uke eller så kan du sove 1,5 til to timer ekstra. Beklager kjære leser men dette er mitt beste søvnråd.

Fysisk og psykisk smerte må også dempes og på dagtid jobbes med.

**![](http://www.helping.no/gul2.jpg =150x5)**

Avbrutt søvn og søvnhygiene

**©** Av psykiater [Odd M. Lunde](http://www.helping.no/oddmlunde.htm)

**Forebyggende tiltak for å forbedre søvnen kaller vi søvnhygene. Hvis du er våken og opplagt på dagtid og sover mellom seks og ni timer, så skal du ikke bekymre deg om søvnen forandrer seg i noen uker. Først når søvnen har forandret seg i lenger enn fire uker skal du sette inn med forebyggende tiltak. Det finnes mange gode bøker om søvn med mange slike preventive eller søvnhygeniske tiltak.**

Stort sett er slike gode råd tuftet over tre lester. Det er: Lys, hørsel eller bevegelse.

Under bevegelse vil jeg nevne seng som det viktigste. Det er rart at vi ikke investerer mer tid og penger i kjøp av sovemøbbel. Vi kan avtale med forhandler at vi investerer et beløp, men at vi må få prøvesove madrassen og senga et par uker og prøve minst 3 forskjellige typer. Mange er plaget av lyd og det er trøblete å lydisolere. Ofte kan tepper i flere lag hjelpe både mot lys og lydforurensing av soverommet.

Skiftarbeidere og folk med kroniske smertetilstander har lett for å våkne flere ganger om natta. Noen får en slags indianersøvn og de våkner av den minste lyd. Dette blir raskt en kronisk tilstand. (Vi regner ofte tre måneder for at en tilstand skal bli kronisk). Det beste er selvsagt å forandre noe av det på dagtid som gir avbrutt søvn. Men en god og ufarlig løsning kan være en liten dose med trisykliske antidepressiva to timer før leggetid. Det kan også hjelpe mot forskjellige smertetilstander. For å ikke drive tekstreklame kan jeg si at jeg har best erfaring med bruk av tre medikamenter som begynner på s. Dosen vet fastlegen, men prøv først noen dager med 10 mg. Det er ingen avhengighetsproblemer og få bivirkninger med disse litt glemte medisinene.

Avbrutt søvn er ubehagelig, men er oftest ikke farlig. Ligg stille og argumenter bort bekymringstankene som lett fester seg om natten. Nyt at du ligger og hviler. Tenk gode tanker. Mediter eller bruk en avspenningsteknikk.

Våkner du tidlig, så kan du være av de heldige A-mennesker. Nyt morgenen og stå opp. Det kan være at vi i vår natur har det i oss å stå opp i otta; Men jeg har det bare ikke i meg.

Men hvis tidlig oppvåkning er noe nytt og det følges av triste tanker og forskjellige former for fysisk ubehag, så kan det være et tegn på alvorlig depresjon. Da må du komme deg til fastlegen din. Eller hvis du ikke rekker fastlegen - så kan legevakta være en mulighet.

Selv om du har et kronisk søvnproblem, så ikke fortvil. Det er hjelp å finne