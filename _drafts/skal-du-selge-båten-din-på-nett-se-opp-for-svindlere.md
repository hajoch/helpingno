---
layout: post
date: 2019-06-19 10:37:53 +0200
crop_image: true
author: _authors/gunnar-christensen.md
tags: []
title: Skal du selge båten din på nett? Se opp for svindlere!
excerpt: Innlegg
image: "/assets/images/batsalg.jpg"
image_caption: Illustrasjonsfoto GC
categories: []
publish_date: 
weight: 

---

**Leserinnlegg av Hans Olsen**

Du forestiller deg ikke en gang muligheten når du legger inn båtannonsen din på nett, men straks du får en sms som svar på annonsen så bør du være på vakt mot svindel.

Svindleren skrev først slik: " Hi! Is your Boat on finn.no ads stil available for sale? email me here....". Det ble oppgitt en e-postadresse for nærmere kontakt. Etterpå kom en annen sms som lød: " I saw your ad (Boat) on finn.no and I want to buy it? Please contact me at....."

Igjen ble det oppgitt en e-postadresse, men denne gang et annet avsendernavn og en annen epostadresse. Dette er en typisk fremgangsmåte for svindlerne: De ønsker ikke å se båten eller å møte deg: Husk derfor at når en henvendelse på "båt til salgs" er for god til å være sant så er den gjerne det.

**Svindleren svarer deg på Engelsk**  
Svarer du på e-postadressen så kommer et slikt svar: "'Im satisfied with the condition I will be paying you through PayPal which is a fast, safe and reliable method of payment.. And i will take care of all Shipment Preparations to my home.However i want you to know that am presently sailing aboard i will contact my shipping agent to come fort the pick up at your address as soon as i have made the payment so you don't need to be worry email me with the PayPal details so that i can arrange for the payment More so my shipping agent will be signing all the necessary papers and changing of ownership,If you dont have a paypal account i highly recommend you get one, its quick and easy to set up and as i mentioned in my previous emails to you it is fast, secure and a reliable method in dealing with payments online. All you would need to do in order to set one up is go to the website www.paypal.com, register by following the simple steps and as soon as you are set up i can make the payment to you! Just send me the email address you registered with so i can send you the money and we can carry on with this deal!I will add the 3.9% Paypal surcharge to the total amount I will be paying you. If you could please send me the email address you use for paypal so i can .go ahead and make the payment.Hope to read back from you soon....."

Typisk fremgangsmåte hos svindlerne er at "kjøper" ikke selv kommer for å se på båten, men "kjøper"den usett og vil ordne betalingen gjennom PayPal" og gjerne vil hente båten før betalingen er i orden.

Flere e-mail fulgte med forsøk på å overbevise om at betalings-metoden var både pålitelig og trygg for selger. Når selger er mer opptatt av betalings-metoden enn båten bør det ringe noen bjeller.

**"Nigeriasvindel"**  
Finn.no ble kontaktet med en beskrivelse av dette forløpet og svaret derfra lød: "Hei! Dette er et tilfelle av såkalt ?Nigeriasvindel", hvor noen finner telefonnummer på nettet og forsøker å lure folk til å sende fra seg varen uten å ha fått betalt, misbruke kontoinformasjon eller bedrive sjekksvindel. Vi anbefaler at du ikke har videre kontakt med avsenderen. Svindlerne forsøker å omgå kontrollsystemene våre ved å sende en SMS direkte til annonsøren, og vi jobber med en langsiktig løsning for å få redusert denne typen svindelforsøk. Svindlerne er stadig mer kreative. I det siste har vi sett at de kontakter nordmenn via for eksempel datingsider eller Facebook og ber om hjelp til å legge ut annonser. Har du på en eller annen måte utgitt din mailadresse, vil du kanskje motta et phishingforsøk senere."

Vær våken når du skal selge båt: Er du i det minste i tvil om "kjøperen" så ta kontakt med banken din og spør der hvilke pengeoverføringer du kan anse som sikre. Spør også redaksjonen på nettstedet der du annonserer om henvendelsen kan ansees som seriøs.