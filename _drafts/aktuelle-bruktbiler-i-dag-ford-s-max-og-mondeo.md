---
layout: post
date: 2020-05-18 16:33:50 +0200
crop_image: true
tags:
- Bil
- Ford
- Mondeo
- S-Max
- personbil
- flerbruksbil
- Store biler
title: 'Aktuelle bruktbiler i dag? - Ford S-Max og Mondeo :'
excerpt: " Store flotte biler da vi testet dem nye. Nå er de kanskje i din prisklasse?"
image: ''
image_caption: 'Foto: Christoffer Jore Christensen'
author: _authors/christoffer-jore-christensen.md
categories:
- _category/bil.md
publish_date: 
weight: 5

---
**Brukt - Ford S-Max: Super, men dyr familiebil**

  
Tekst: [Christoffer Jore Christensen](christoffer.htm) og [Gunnar Christensen](gunnar.htm)

**Ford S-Max er egentlig en ombygd Mondeo: Eller bygd på Mondeo-lest som selgerne kaller det. Ombyggingen gjør denne bilen drøye femti tusen spenn dyrere, men mye bedre og mer praktisk som familiebil. Biltypen er i en egen klasse for seg som kalles MPV og den har som forventet 5 stjerner i Euro NCAP sikkerhetstest.**  
  
Den store forskjellen på S-Max i forhold til Mondeo stasjonsvogn er bl.a. at baksetet består av tre individuelle seter som gir komfortabel plass til tre voksne personer. Og setene i S-Maxen er gode - særlig gode er forsetene med mange instillingsmuligheter.

Honør til Ford som lager nakkestøttene bak så høye at de passer til passasjerene. Det annonseres med at dette er en syvseter, men glem de to siste setene - for svært få er komfortabel med å sitte så trangt. Om du ikke har barn i alderen som klarer å krype inn bakerst så dropp den siste seteraden, så får du til gjengjeld noe større bagasjerom og en påkostning mindre.

Vi var forundret over at bilen manglet bagasjesikring av kofferter - en vesentlig sikkerhetsdetalj. Men dette kan ettermonteres hevder forhandler.

Førermiljøet er helt likt Mondeoen og det er også understell baklykter m.m.

Etter litt tilvenning er dette en behagelig bil på veien. Dette er ikke en trang kupe som mange mindre MPV som Ford C-Max har. S-max er romlig og generøs med god plass. Motoren på 115 hk turbodiesel er ikke av de raskeste, men den er seig, trekker bra og er absolutt tilstrekkelig til vanlig kjøring og last.

Dette er bilen alle saver på langturene - særlig den som må sitte i midten bak på en vanlig stasjonsvogn. Space. Komfort. Og så deilig å slippe å krype inn og ut av bilene: Her setter du deg inn uten å slå hodet øverst i dørkarmen.

Det ulykkelige med denne bilen er at den koster så mye mer enn en stasjonsvogn: Det er småbarnsfamiliene som virkelig trenger denne biltypen, men som ikke har råd til å gå opp i mot fire hundre tusen. Og hvorfor skal denne bilen koste så mye mer enn en vanlig stasjonsvogutgave av Mondeo? Det er det mange som lurer på.

**![](gul2.jpg =150x5)**

**Bruktbiltest - Ford Mondeo: Storbil**

**Mondeo gir inntrykk av størrelse og styrke i sitt designspråk. Mondeo er blitt en pen og stor bil med gode kjøreegenskaper. Den er bygget over samme lest som Volvo V70 og er liksom V70 godt støydempet og behagelig å kjøre. Som kjent er Ford tidligere eier av Volvo.**

Bilen finnes også i en 5 dørs kombi-utgave som kan være et alternativ til stasjonsvogn.

Kjørekomforten er flott med gode kjøreegenskaper og god plass til bagasje og passasjerer. Kjøreropplevelsen er stødig, solid og forutsigbar.

Mondeoen som ble prøvekjørt har praktiske løsninger du vil like og som passsasjerene gledes over: Som en solskjerm på bakdørvinduet - en nytelse på solvarme dager. Utstyrspakker med elektrisk regulerbare seter, kartnavigasjon, ryggesensor framme og bak m.m.

Ford har flere nye praktiske løsninger i bilene sine. Det er praktisk og lett å fylle drivstoff uten å skru av et lokk. Alarm og låsesystemet til Ford derimot liker jeg ikke fordi jeg er usikker på om bilen er låst når jeg forlater den: Jeg liker å trykke på en knapp på fjernkontrollen og fysisk kjenne på bildøra for å være sikker på at bilen er låst eller høre et "klikk" jeg er trygg på. Ford har derimot et system som låser bilen når du er gått bort fra den og åpner den når du nærmer deg. Jeg trives ikke med å være usikker på om bilen er låst.  
Mondeo kom med en facelift i grillen fra 2011.

**Om "barnesykdommer"**  
Ford Mondeos siste modell har vært relativt uendret på markedet siden 2007. I 2013 kommer en virkelig myere modell med helt annet design.

Det er gjerne de første utgavene av en ny modell som får "barnesykdommer". En bilmekaniker med mange år i yrket sa følgende: " Når bilene endelig er blitt gode så skifter fabrikken modell." Slik er det med de fleste bilmerker og slik også med Ford. Det er derfor en fordel å vente litt med å kjøpe bil til modellen har vært på markedet en stund før du handler. Mondeo har vært tilstrekkelig lenge på markedet nå til at småfeil burde være luket bort. Derfor fremstår Mondeo nå som et trygt kjøp. Fordforhandlere opplyser dessiten at det har vært lite "småfeil" med den siste modellen av Mondeo. Foregående modell hadde som kjent mye "småfeil".

**Design**  
Ford er flinke med design. Denne Mondeoen føyer seg inn i rekken av veldreide biler med et godt design. Og Ford har mange modeller med bra design nå. F.eks. flerbruksbilen S-Max har et betydelig bedre design enn Volkswagen Touran som ser direkte kjedelig ut. Selv ikke Tourans siste facelift var nok til å ta igjen Ford på design. Likevel selges det flest flerbruksbiler fra Volkswagen. Dette kan ha sammenheng med såkaldt "merkebygging" der Volkswagen tydeligvis er ledende av de to.

**Test**  
Nå skal det i rettferdighetens navn sies at vi ikke testet blandingskjøring på denne bilen. Det ble en langtur tur-retur Arendal - Skien. Dieselforbruket der var på 0.57 liter diesel pr. mil. Dette forbruket er ganske likt konkurentene.

Skandinaviske bileiere svarer i en undersøkelse (publisert av NAF i 2010) på spørsmål om de er fornøyd med bilen sin: Av stasjonsvognene som er med i denne helping.no-testen rangerer bileierne sine biler. Her kom **Ford Mondeo** på en 67-plass. Tilsammen er 115 biler nevnt i denne testen hvilket er dårligst av stasjonsvognene vi tester. Dette er en meget sterk indikator på bilenes kvalitet og standard og en meget nyttig oversikt for deg som bilkjøper.

**Konklusjon:**  
 Ford Mondeo er like behagelig å kjøre som Volvo V70 og har bedre plass: Støysvak motor og god støydemping liksom V70. Gode seter med reguleringer og god plass, men ikke så gode forseter som Volvo V70. Men Mondeo er til gjengjeld billigere enn Volvo V70.