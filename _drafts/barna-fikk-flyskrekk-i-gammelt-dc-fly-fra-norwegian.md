---
layout: post
date: 2019-07-05 11:55:49 +0200
crop_image: true
tags:
- flyreise
- Norwegian
- familieferie til Roma
title: Barna fikk flyskrekk i gammelt DC-fly fra Norwegian.
excerpt: Kun det sikreste alternativet er godt nok når hele familien skal til Roma
  i påsken - da prisene er på det høyeste. Norwegian markedsfører seg med nye fly,
  en smilende direktør og valget ble gjort. Nyere fly betyr mye for sikkerheten og
  følelsen av trygghet i luften. Likeså direkte flygning fra Norge til destinasjonen
  fremfor mellomlandinger.
image: "/assets/images/flaggNO.gif"
image_caption: ''
author: _authors/gunnar-christensen.md
categories: []
publish_date: 
weight: 2

---
   
Vi betalte for reise i en Boeing 737, men fikk uten forvarsel nedslitt gammelt DC-fly og bortkommet koffert på Roma-ferie. OBS! Dette var før Boeing Max 8 skandalen.

**Gammelt nedslitt DC-fly**  
Skuffelsen var derfor stor da Norwegian satte inn et nedslitt, gammelt DC-fly merket "norwegian.se" hvor man tydelig kunne se "Fly Nordic" under et tynt lag ny maling. Svensk mannskap som ikke forsto norsk gjorde det ikke bedre. Et slikt fly er egnet til å utvikle flyskrekk.  
  
Flyselskapenes personalpolitikk er også viktig for flysikkerheten. Det er ikke underlig at 20 til 25 % av befolkningen har flyskrekk når vi får presseoppslag om at piloter sovner på jobb i luften på grunn av for lang arbeidstid. Når selv pilotene mener dette går på flysikkerheten løs, bør vi som forbrukere engasjere oss siden undersøkelsen gjelder piloter i SAS og Norwegian.

Flygernes arbeidsforhold og flysikkerhet har fått velfortjent stor mediaoppmerksomhet. Dette fordi opplysningene om trette piloter på jobb skremmer oss som reiser med fly. Med egne utsagn rokker pilotene nå ved vår forestillinger om flysikkerhet: Opplevelse av sikkerhet og følelse av trygghet på flyreiser er viktig. Hvem tør fly med en pilot som har vært på jobb i 12 timer? Liksom hvem tør bli operert av en kirurg som har være på jobb i 18 timer? Problemet er at vi ikke vet om dette når det skjer. Bør vi ha krav på å vite dette?

**Koffert ble borte**  
Så kom den neste skuffelsen. En koffert var blitt borte da vi kom til Roma. Og det var flere passasjerer på samme fly som manglet koffert.

Kofferten vår kom ikke til rette før dagen før avreise fra Roma. Dette var første møte med Norwegian som vi trodde var et godt selskap å reise med: Dette minner mer om et jungelselskap. 

Det ble lange ventetimer på flyplassen. Alle runder med bagasje var lagt på transportbåndet, men vår koffert var fortsatt savnet. Personell ble spurt. Det ble søkt på andre transportbånd. Det ble spurt igjen. Så henvisning til en lang kø. Etter å ha ventet i 45 minutter til vår tur i køen - så var det feil kø. Det var en annen kø lengre borte som kanskje kunne hjelpe. Det ble søkt, ringt og ventet og ventet....

Så kom beskjeden at kofferten ikke var i Roma, men kanskje på Gardermoen? Etter mange resultatløse timer på flyplassen var den første ettermiddagen i Roma ødelagt. Nå var det bare å komme seg til hotellet for kvelden. Om tre dager er det hjemtur.

Og sannelig dagen før hjemturen - da dukker kofferten opp på hotellet etter å ha vært på rømmen i to og et halvt døgn. Fikk du lyst til å fly Norwegian? Men ingen erstatning fra flyselskapet eller på reiseforsikringen.

[**Linker**](http://www.helping.no/linker.htm)**:**

Sjekk turbulens der du flyr:  
[www.turbulenceforecast.com](http://www.turbulenceforecast.com/)