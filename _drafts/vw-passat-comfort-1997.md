---
layout: post
date: 2021-08-09 12:56:07 +0200
crop_image: true
coauthor: _authors/jens-christian-jore-christensen.md
tags:
- bil
- vw
- passat
- bruktbil
title: " VW Passat Comfort 1997 "
excerpt: ''
image: "/assets/images/passat8.jpg"
image_caption: ''
author: _authors/hallvard-j-christensen.md
categories:
- _category/bil.md
publish_date: 
weight: 2

---
Bruktbiltest:  
18 år: Den første bilen ble en  
VW Passat modell 1997

| --- |
|  |

[Av Gunnar Christensen](gunnar.htm)

**Flere biler ble prøvd bl.a. Saab 9.3, Golf og flere Toyota-modeller, men det var VW Passat Comfort 1997 modell med 1,6 liter på 100 hk som gikk av med seieren. Det var design og kjørekomfort som ga utslaget i tillegg til at prisen var riktig der og da for en 18-åring.**

| --- |
|  |

Kun 87.000 km var bilen gått hos to eldre tidligere eiere som har tatt godt vare på den. Denne modellen er kjent for dårlig forstilling som er dyr å skifte, men forstillingen på denne var delvis skiftet og i orden.

Ved prøve-kjøring av flere Passater i denne modell og prisklassen merkes liten forskjell på 1,8 literen med 125 hk og denne. Ettersom de fleste bilkjøpere er ute etter størst mulig motor, faller således denne modellen gunstig ut prismessig på bruktmarkedet. I tillegg er Passat mest populær som stasjonsvogn.

| --- |
|  |

**Komfort**  
Sittekomforten er god i forsetene. På "Comfortutgaven" finnes korsryggstøtte det alle standardmodeller hos Volkswagen mangler. I tillegg har denne bilen metallakk, elektriske speil, oppvarmede seter, sentrallås, servostyring og ABS-bremser foruten vinterdekk på felg, radio/CD og hengerfeste.

**Følelser og design**  
Følelser betyr mye ved bilkjøp: Mekanikere flere steder anbefalte brukt Toyota i denne prisklassen under 80.000 spenn, men ingen av Toyotas modeller tiltalte 18-åringen. "Kjedelig pensjonistbil" var tilbakemeldingen på Toyota.

**Tekniske feil**  
Feilene var få i garanti-tiden på 6 måneder: Den lugget og måtte ha en overhaling på plugger og tenning. Hjulene ynket seg i perioder og det måtte skiftes bremseskiver bak og hjullager framme.

**Sikkerhet**  
Bilen har 4 airbager. To framfor fører og passasjer framme og en på siden av hvert forsete. Deformeringssonen framme og bak er god ved påkjørsler framme og bak. Bagasjerommet bak gir en god deformeringssone bak sammenliknet med mindre biler som for eksempel Polo og Golf som har liten avstand fra støtfanger til bakseterygg.

Kun to nakkeputer finnes i baksetet. Det burde vært tre. Derfor kan bare to voksne og ett barn under 1,50 meters høyde sitte i midten bak. Barnet i midten vil da ha hodestøtte i seteryggen.

Det er underlig at bilene i euroncap ikke testes for påkjørsler bakfra. Det svekker denne testen i betydelig grad. På nettsiden til www.folksam.se vurderes denne bilen som middels sikker. Dette samsvarer med at [http://www.euroncap.com/tests.aspx](http://www.euroncap.com/tests.aspx "http://www.euroncap.com/tests.aspx") rangerer denne bilen med 3 stjerner av 5 mulige. Sammenliknet med andre bilkjøp i denne prisklassen har man fått rimelig god sikkerhet for pengene.

Passaten har et flott og moderne design også etter dagens krav: Den tiltaler mange. Dette kan bety at bilen vil kunne holde seg godt i verdi.

**Vurderes ombygd til gassdrift**  
 VW Passaten koster kr. 18.000,- å bygge om  
til gassdrift. Tar vi utgangspunkt i at vi ved by- og langkjøring bruker 0,7 l. pr. mil og gass koster kr. 5,- pr. liter og bensin kr. 12,- pr. liter, får vi følgende tall:  
  
Da må vi kjøre km. 25.714 for å tjene inn investeringen i gassanlegg. Det er imidlertid 240% rimeligere å kjøre med gass slik at når vi har kjørt for kr. 30.000,- i gass er ombyggings-beløpet inntjent.  
  
Når vi har kjørt for kr. 70.000,- vil vi bare ha kommet 58.330 km med bensindrift, mens vi kan kjøre 104.000 km med gassdrift inkludert ombyggings-kostnadene.

Man må etter dette kunne konkludere med at det er lønnsomt å bygge om bilen. En nyere bil som man skal beholde flere år er naturligvis mest å tjene på å bygge om. Norske priser på ombygging er høyere enn i utlandet. Det kan lønne seg å ta en utenlandstur for å spare penger på denne ombyggingen. Men garantien på arbeidet blir mer komplisert ved ombygging til gass i utlandet.