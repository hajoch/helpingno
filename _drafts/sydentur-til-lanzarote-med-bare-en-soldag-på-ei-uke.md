---
layout: post
date: 2019-06-24 22:09:16 +0200
crop_image: true
tags: []
title: " Sydentur til Lanzarote med bare en soldag på ei uke"
excerpt: 'Forbrukertest: Hotell Iberostar Papagayo Lanzarote. Lanzarote er ikke hva
  det en gang var etter tre besøk. I alle fall ikke når det gjelder været på Playa
  Blanca'
image: "/assets/images/lanza.jpg"
image_caption: 'Foto: Jens Christian Jore Christensen'
author: _authors/gunnar-christensen.md
categories:
- _category/reise.md
publish_date: 
weight: 

---

| --- |
|  |

  
Lanzarote er ikke hva det en gang var. I alle fall ikke når det gjelder været. Dårligere vær rammer nå alle Kanariøyene liksom mange andre steder i verden. Skal du være sikker på å kjenne sommersol på kroppen i vinterhalvåret må du velge andre reisemål.

Vi testet hotellet første gang med en pakketur ei uke i månedsskifte januar/februar 2011 til Lanzarote med Star Tour på hotell Iberostar Papagayo. Et firestjernes hotell ved de berømte Papagayostrendene ved landsbyen Playa Blanca på sydkysten. I Star Tour-katalogen kategoriesers Lanzarote som "Solferie". Samtidig memoreres to tidligere charterreiser til øya på 1970-tallet med Vingreiser og -1980-tallet med Star Tour.

**Flyreisen Tui ![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**  
Flykomforten er ikke bedre nå enn da vi fløy til Lanzarote på 1970-tallet. Fremdeles flyr den gamle, men trange modellen av Boeing 737 deg om du reiser med Star Tour som eier flyselskapet Tui. Hyggelig mannskap oppveier noe, men Boeing 737- flåten til Tui er gammel og sliten nå. Star Tour ville ikke fortelle oss hvor gamle flyene er

Boeing 737 fraktet oss også til Lanzarote i 1975: Da med Braathen SAFE som var fraktselskap for Vingreiser - inkludert mellomlanding for å tanke drivstoff i Bordaux i Frankrike. 737-flyene har trolig blitt endret siden den gang - med plass til flere ombord og mer drivstoff - for alle fly til Lanzarote nå er direktefly. Boeing 737 går for å være et sikkert fly om vedlikehold og service følges som det skal. Skandalen i 2019 med nyere modell Boeing 737 - 8 og 9 var ukjent den gang.

Flysikkerhet og bedre komfort blir stadig viktigere for oss forbrukere i et marked der også useriøse flyselskap med høyere ulykkesrisiko frakter passasjerer til reisemål fra Norge. Flyulykker med store tapstall minner oss om hvor viktig flysikkerheten er. Sjekk derfor flyenes alder og eierforhold om flyselskapet på nett. Flygernes arbeidsforhold er også en stadig viktigere sikkerhetsfaktor.

Samlet skårer derfor flyselskapet Tui tre soltegn.

**Reisemålet: Playa Blanca ![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**  
**Playa Blanca var en liten ukjent fiskerlandsby da vi besøkte Lanzarote første gang i 1975. Med en leiebil fra Puerto del Carmen humpet vi på en smal, støvet landevei til Papagayostrendene som få kjente til den gang. I dag er veiene på øya betydelig bedre.**

1986 tok vi inn på et lite nybygd hotell like ved havnen i Blanca som nå var vokst til et lite turistsenter med en liten strandpromenade med bystrand i sentrum. Hovedattraksjonen er likevel Papagayostrendene som nå er blitt så berømte. Papagayostrendene er nå friareal, men der er bilvei til tre av de fire strendene samt strendene som ligger på østkysten.

Nå er Playa Blanca blitt betydelig større med et velutviklet tilbud av hoteller og handelsenæring samt et betydelig antall restauranter. Fra Playa Blanca går ferge til Fuerteventuras forblåste nordkyst.

**Været: ![](http://www.helping.no/kule.jpg =12x12)**  
**Været kan ødelegge mye for en chartertur ment som "solferie**".  
Vi ankom og kjørte leiebil fra flyplassen til hotellet i vekslende øsregn og sol. Videre var det skyet med regnbyger og iskald vind andre dagen. Tredje dagen var det så kaldt at vi måtte bruke norske vinterklær under besøk på vulkanområdet Timanfaya, landsbymarkedet Teguize, kamelridning i nasjonalparken og den grønne lagunen i El Golfo. Deretter fortsatte skyet vær fremdeles med en isende vind resten av oppholdet med unntak av den nest siste dagen som var en kjærkommen solskinnsdag: Denne solskinnsdagen tilbrakte vi på den ytterste Papagayostranden. Der var en lun lagune som var fin å svømme i med ly for den kalde vinden. Her var også en liten restaurant på høyden over stranden.

Star Tours representant på Lanzarote bekrefter at været både på Lanzarote og ellers på Kanariøyene er ustabilt om vinteren og at du aldri er garantert å få fint vær her i vinterhalvåret. Været på Lanzarote er med andre ord betydelig dårligere enn det som opplyses i Star Tourkatalogen.  
  
 **Hotellet: Hotell Iberostar Papagayo ![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**

| --- |
|  |

Hotell Iberostar Papagayo under mørke uværskyer  
  
Oppholdet på Hotell Iberostar Papagayo ble kjøpt med "all inclusive" hvilket betyr at alle måltider er inkludert i prisen. Et nyere fire-stjernes hotell med utsikt til de berømte Papagayostrendene ved landsbyen Playa Blanca på sydkysten. Hotellet er bedre enn andre fire-stjernershoteller vi har testet, derfor gir vi hotellet fem soltegn.

Kan du tenke deg noe bedre enn å sjekke inn på et rolig hotell i vakre og landlige omgivelser ved sjøen hvor du kan både se og høre bølgene slå mot stranden. Ingen lyd av biler og trafikk, ingen støyende diskotek og andre støykilder. Bare bølgene som slår mot stranden; Når du skal sove - og når du våkner om morgenen.

Hotellet har fin atmosfære og beliggenhet med utsikt over sjøen. Servicen på hotellet er helt topp. Likeså maten som er variert og med rikholdig mengde og utvalg. Renholdet både på rommet og ellers på hotellet er helt i toppklasse og rommene er fine og med flott bad. Betaler du ekstra for havutsikt vil du nyte en flott utsikt vel verd ekstra slanter. Her er også en svært liten spaavdeling og muligheter for å spille tennis. Solsted for naturister på taket ble det opplyst i resepsjonen.

Trimromet var skadet av regnflom uka før vi kom og ikke tilgjengelig for bruk på grunn av store sprekker og forskyvninger i gulvet.

Hotellet er svært populært hos engelske og tyske turister og der finnes en rekke positive gjestekommentarer på hotellet på internett. Dette hotellet får du lyst til å besøke igjen.

**Star Tour Totalinntrykk ![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**  
I dag må du betale ekstra for å få mat på flyet og transport til hotellet noe som var en inkludert selvfølge tidligere. Dette mens prisene på det norske markedet har steget betydelig på charterreiser i de senere årene.

**Bestilling**  
Bestillingen hos Star Tour har en tendens til å gå "litt fort i svingene" ved telefonhenvendelse. Inntrykket er at selgerne går for raskt igjennom alt som har med standard å gjøre samt ting som gir påplusninger på prisen, men tar seg heller tid til en hyggelig ordveksling etterpå. Dette medfører ofte at det må gjøres endringer i bookingen etterpå og da er selger svært så travel og vanskeligere å få tak i. Ta deg derfor god tid i denne bestillingsfasen - ha skrevet opp alt som det skal spørres om før du ringer. Bestilling direkte på nett er best om du kjenner hotellet og reisemålet fra tidligere besøk.

| --- |
|  |

På Lanzarote kjøres leiebil fra flyplassen til hotellet i vekslende øsregn og sol.

**Leiebil - se opp for "snyteri"**  
Vi valgte leiebil denne gang. Etter mange tidligere charterturer med langdryg venting på flyplassen ved ankomst og avgang og en uendelighet av omkjøringer til alle hoteller underveis før vi endelig er på hotellet - så ble billeie valgt denne gang. Minsteprisen var kr. 1.270,- for en uke hos Star Tour som formidler det lokale leiebilfirmaet Avia Car. Prisen inkluderer en ukeleie av de minste bilene. Derfor strevde vi en del med å finne ut av hvilke biler som var å velge i for å være sikker på å få femstjerners kollisjons-sikkerhet og rimelig god driftssikkerhet. Ettersom bilens farge også har med sikkerhet å gjøre ønsket vi gul eller rød bil. Disse fargene syns godt og er i ifølge undersøkelser minst innblandet i kollisjoner. Men Star Tour hadde ingen kode for bilens farge.

Etter nettbesøk hos utleiefirmaet [www.aviacar.com](http://www.aviacar.com/) som samarbeider med Star Tour valgte vi en rød Toyota Yaris fra utvalget av biler der. Da svarte Star Tours selger med å heve prisen til kr. 1.470,- uka. Etter litt diskusjon ble nå dette justert tilbake. Men etter landing på flyplassen i Arrecife fikk vi opplyst at utleiefirmaet ikke hadde Yaris og vi måtte derfor ta en rød Renault Clio som var klargjort for oss.

Senere fant vi ut at andre utleiefirmaer tar kr. 880,- for samme biltype/størrelse. Så Star Tour mesker deg med en god fortjeneste på denne bilformidlertjenesten. Lei derfor ikke bil av turoperatøren. Det ordner du billigere på hotellet når du er på stedet. Eller på nett med utleiebil levert på flyplassen. Men les leiebetingelsene nøye.

**Postkort**  
En ting er likevel ved det gode gamle på Lanzarote: Postkortene vi sendte fra Hotell Iberostar Papagayo ligger i postkassene til venner og familie to uker etter at vi er kommet hjem til Norge. Da er det fremdeles håp for sydenreiser.