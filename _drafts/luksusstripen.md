---
layout: post
date: 2019-06-24 21:50:49 +0200
crop_image: true
tags: []
title: 'Forbrukertest: "Luksusstripen"'
excerpt: Las Meloneras er det mest eksklusive området du kan besøke på Gran Canaria
  og kalles "luksusstripen".
image: "/assets/images/grancana.jpg"
image_caption: Foto Gunnar Christensen. Gran Canaria, hotell Hotel Lopesan Costa Meloneras.
author: _authors/gunnar-christensen.md
categories:
- _category/reise.md
publish_date: 
weight: 3

---
Las Meloneras er det mest eksklusive området du kan besøke på Gran Canaria og kalles "luksusstripen". Området ligger ved den kjente Maspalomas-stranden og er det beste du kan velge om du ønsker deg god standard uten å sprenge budsjettet på Grand Canaria. Her ligger flere store hoteller med fire og fem stjerner på plakaten. Området består hovedsakelig av nybygg som er vel tilrettelagt med butikker og restauranter.

På hotell Hotel Lopesan Costa Meloneras, et stort og flott firestjernes hotell ved havet med storslagen parkanlegg og over to tusen palmer samt 8 svømmebasseng har en stor gjestekapasitet.

Samtidig memoreres tidligere charterreise til øya desember 1989 med Apollo. Se "TIDLIGERE TEST: Grand Canaria"

Las Meloneras er et hotellsentra med flott strandpromenade langs havet. Her ligger de beste hotellene på rad og naturligvis med tilstrekkelig med butikker innimellom.

Maspalomasstranden like ved Meloneras er så stor at du alltid finner deg en usjenert grop i de store sand-dynene som nærmest er å betrakte som en ørken med strandlinje mot havet. Det er en fin fottur å gå fra Las Meloneras til Ingles på den andre siden av stranden. Standen patruljeres av lokalt politi og badevakter for badegjestenes sikkerhet. I tillegg kan det kjøpes forfriskninger på små barer langs stranden. Dette er en fantastisk stor og flott sandstrand med finkornet sand. Badetemperaturen i april var meget behagelig.

Været betyr mye for en chartertur ment som "solferie". I ukeperioden 20. til og med 28. april hadde vi tre varme soldager med lett skydekke og en regnværsdag på avreisedagen. De øvrige dagene var overskyet oppholdsvær. Grand Canaria, Lanzarote og ellers på Kanariøyene er det ustabilt om vinteren. Du er derfor aldri garantert å få fint vær som på denne turen her i vinterhalvåret.

**Hotel Lopesan Costa Meloneras  
**Hotel Lopesan Costa Meloneras er et flott og stort hotell. Hotellet har fin atmosfære og beliggenhet med flott utsikt over sjøen. Servicen på hotellet er helt topp. Likeså maten som er variert og med rikholdig mengde og utvalg. Renholdet både på rommet og ellers på hotellet er helt i toppklasse og rommene er fine og med flott bad. Betaler du ekstra for havutsikt vil du nyte en flott utsikt vel verd ekstra slanter.

Oppholdet på hotellet ble kjøpt med frokost og middag hvilket betyr at disse måltider er inkludert i prisen. Hotellet er bedre enn andre fire-stjernershoteller vi har testet og er et 4+-hotell, derfor gir vi hotellet fem soltegn.

Men Star Tour disponerer bare rom på bakkeplan og i kjelleretasjen her får vi opplyst ved ankomst. Det fikk vi ikke vite noe om da vi booket med håp om høyere etasjer og sogar litt havutsikt. Rom på bakkeplan ansees oftest som minst kurant. Her vandrer folk forbi og man føler ikke at man har så bra privatliv i denne etasjen. Innbruddsrisikoen er jo også større på bakkeplan selv om vaktholdet var bra på dette hotellet.

Hotellet ordnet likevel opp for Star Tours manglende service og opplysning om hotellet ved å tilby to rom i tredje etasje som ble ledig fra andre døgnet. Disse rommene hadde til og med havutsikt. Dette er et hotell du bør booke direkte ikke via et fordyrende mellomledd som Star Tour som i tillegg ikke er ryddig nok til å gi deg rett informasjon.

Hotellet er svært populært hos engelske og tyske turister og der finnes en rekke positive gjestekommentarer på hotellet på internett. Dette hotellet får du lyst til å besøke igjen

**Flyreisen Tui ![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**  
Flykomforten er ikke bedre nå enn da vi fløy til Kanariøyene på 1970-tallet. Fremdeles flyr den gamle, men trange Boeing 737 deg om du reiser med Star Tour som eier flyselskapet Tui. Hyggelig mannskap oppveier noe, men Boeing eldre 737- flåten til Tui er trang og har ikke den komforten som andre flyselskap kan tilby. Denne gang stilte selskapet med en ny 737-maskin, men med de samme filmene til underholdning som vi så på vei til Lanzarote 2 måneder tidligere. Kanskje behov for å skifte ut også filmene?

Flysikkerhet og bedre komfort blir stadig viktigere for oss forbrukere i et marked der også useriøse flyselskap med høyere ulykkesrisiko frakter passasjerer til reisemål fra Norge. Flyulykker med store tapstall minner oss om hvor viktig flysikkerheten er. Sjekk derfor flyenes alder og eierforhold om flyselskapet på nett.  
\**  
Star Tour Totalinntrykk ![](http://www.helping.no/kule.jpg =12x12)![](http://www.helping.no/kule.jpg =12x12)**

| --- |
|  |

**Og selv om hotellet var topp på alle måter så er det ikke et 5 stjerners hotell som Star Tour selger det for å være: Som det fremgår av bildet over. Hørte jeg feilinformasjon?**

**![](http://www.helping.no/gul2.jpg =150x5)**

Star Tours representanter på Grand Canaria var som en parodi. Du viste ikke om du skulle le eller gråte. Etter drøye fem timers flyreise setter du støle føtter på bakken og forventer profesjonelle og uthvilte Star Tour-representanter som ønsker deg velkommen og busser deg til hotellet. Det kan du glemme om du reiser med Star Tour:

Først ankommer vi en kvinnelig dansk guide som gir beskjeden. "Buss nr. 9 har ikke ankommet gå til Star Tour-luken i andre enden av korridoren. Stadig flere fra flyet kommer etter oss for å reise med buss 9. " Der venter og venter vi til en norsk guide tilfeldigvis kommer forbi. Vi viser henne billetten:  
\- Er buss 9 kommet?  
\- Dere skal ikke med buss 9, men buss 4 den er klar til avgang nå.  
\- Den danske guiden.....  
\- Hun forstår ikke forskjell på svensk og norsk og ga dere derfor feil beskjed.

Ombord i buss 4 dukker en finsk kvinnelig guide opp. Hun unnskylder sin dårlige svensk med at nå skal vi få en fin velkomst-CD å høre på mens vi blir kjørt til hotellet av en den spanske sjåføren. Hun leverer sjåføren CD-en og forsvinner ut av bussen. Bussen kjører. Kun en høyttaler bakerst i bussen virker. Her kommer det en kraftig lyd. Det er CD-en som på svensk og dansk takker for oppholdet og håper vi har hatt et fint opphold på Grand Canaria. Og så lires ut alle rutinene for flyreisen hjem.  
For en velkomst.  
Er vi velkomne til Grand Canaria? Var disse guidene dopet?  
Hvem har lyst til å dra på utflukter under oppholdet med slike folk?

På tilbaketuren blir vi hentet med samme CD også nå på dansk og svensk også denne gang med bare norske turister i bussen. Det er da du tenker - er Star Tour virkelig så dårlig på dette etter så mange år på Grand Canaria og etter så lang fartstid på det norske markedet?

Hadde ikke personalet TUI-flyselskapet vært så flinke på service ville vi gitt Star Tour kun ett solteng på denne prestasjonen. Star Tours team på Grand Canaria står til stryk.

Råd: Dropp charterselskapene

**Bestilling**  
Råd om du likevel velger charterselskap:  
Bestillingen hos Star Tour har en tendens til å gå "litt fort i svingene" ved telefonhenvendelse. Inntrykket er at selgerne går for raskt igjennom alt som har med standard å gjøre samt ting som gir påplusninger på prisen, men tar seg heller tid til en hyggelig ordveksling etterpå. Dette medfører ofte at det må gjøres endringer i bookingen etterpå og da er selger svært så travel og vanskeligere å få tak i. Ta deg derfor god tid i denne bestillingsfasen - ha skrevet opp alt som det skal spørres om før du ringer.Bestilling direkte på nett er best om du kjenner hotellet og reisemålet fra tidligere besøk.

**![](http://www.helping.no/gul2.jpg =150x5)**

**Priser ![](http://www.helping.no/kule.jpg =12x12)![](http://www.helping.no/kule.jpg =12x12)![](http://www.helping.no/kule.jpg =12x12)**  
Charterreiser fra Norge har alltid kostet mer enn fra våre naboland. Og sammenlikner du også prisene med danske, engelske og tyske tur-operatører så ser du fort at vi nordmenn blir utnyttet når vi skal betale for våre charterreiser. Kanskje fordi vi er et lite, betalingsvillig marked. Det best du kan gjøre er å plukke ut et hotell du kjenner eller føler deg trygg på og bestille hotellet direkte samtidig som du finner en billigbillett til reisemålet. Hos Star Tour har vi følelse av å betale mer enn nok for elendig service.

Helårs reiseforsikring er den billigste og beste løsningen også på slike reiser. Reiseforsikring som selges sammen med reisen er betydelig dyrere enn helårs reiseforsikring. Stol ikke på at reiseforsikringen på kredittkortet dekker deg fullt ut.