---
layout: post
date: 2019-06-19 13:41:20 +0200
crop_image: true
author: _authors/gunnar-christensen.md
tags: []
title: Joller er praktiske
excerpt: ''
image: "/assets/images/juli.01.jpg"
image_caption: ''
categories: []
publish_date: 
weight: 

---
Mange velger jolla som sin første båt. Den er lett å ta med seg på en henger på ferie eller på hytta - og kan lagres i hagen eller på en parkeringsplass. Dette er en praktisk, rimelig, lett og enkel båt for dem som ikke ønsker å legge mye penger i en båt. Størrelsen er lett å handtere for barn under 16 år og den kan drives og kjøres i plan med motorer som barn kan betjene på en sikker og lovlig måte. Men det er en åpen båt som egner seg best i godt vær.

| --- |
|  |

I byer og tettsteder kan det være både dyrt og vanskelig å skaffe seg en båtplass. Da er ei jolle med påhengsmotor på en båthenger en både rimelig og praktisk form for båtliv. Jolla kommer til i små viker og andre steder hvor større båter ikke når inn. Med liten båt kan du utforske strandsoner og få nærkontakt med sjøen: Strekk ut hånden og du kjenner vanntemperaturen.

**Lei av å øse**  
Er du lei av å øse jolla på regnfulle dager så ønsker du deg en selvlensende jolle. Mange hytteeiere har valgt jolle som hyttebåt. Da er det selvlensende systemet godt å ha selv om det ikke garanterer at båten øser seg selv hele tiden når du ikke er der. For kommer det noen falne blader og barnåler fra trærne eller annet i båten så kan dette systemet tette seg. Selv jolle med selvlens må ha tilsyn. Men på regnfylte dager er selvlens en stor lette for båteier.

Joller finnes i mange størrelser og utførelser. Nytt de senere år er joller med dobbelt skrog såkalt innerliner. Disse jollene er oftest selvlensende og etter manges mening penere enn joller med enkelt skrog. Samtidig tåler de ofte større motorer og er både dyrere og tyngre enn enklere konstruksjoner.

**Sikkerhet**  
Av betydning ved kjøp av ny jolle er sikkerhet. Sjekk at jolla er sikkerhetstestet - såkalt CE-merket eller er Veritasgodkjent og at båten oppfyller de krav til vektbelastning og antall personer som du trenger til ditt bruk. En familie på 5 må ha en båt som er godkjent for dette antallet eller mer.

Det kan være smart å kjøpe jolle av en lokal produsert. Ikke bare fordi du sparer miljøet for forurensning med frakt av båt fra andre land, men fordi det er praktisk for deg å kunne kontakte produsenten i nærmiljøet hvis en del går i stykker eller du trenger å reparere eller bygge om jolla eller oppgradere for eksempel med en styrekonsoll senere. Produsenten kjenner alltid båten best: Hvor tykt er godset i skroget på forskjellige steder i jolla når utstyr skal monteres etc. Ofte ser vi også at lokalt produserte joller er like rimelige i innkjøp som joller produsert og importert fra lavkostland.

**Kvalitet**  
Kvaliteten viser seg ved bruk over flere år. Det er ikke like lett å reklamere på produksjonsfeil på en jolle laget og importert fra et lavkostland - som kanskje ikke lengre finnes på markedet - når du får problemer. Norske produsenter tenker ofte langsiktig og ønsker å bygge opp et omdømme av god kvalitet på sine produkter: Dette gjelder særlig produsenter som invester en betydelig kapital i produksjonsanlegg og skal leve av sitt hjemmemarked fremover.

Blå striper og blått skrog er i skuddet på båter. Det ser lekkert ut når du ser på nye båter, men har du sett nærmere på disse båtene i båthavna? Blåfargen gir fort stygge merker ved de minste støt mot skroget. I slutten av sesongen ser du nye båter med er rekke skjemmende småskader i den blå lakken. Båtforhandlere opplyser at flere båteiere lakkerer om blåfargen ganske ofte i forbindelse med vårpussen. Dette er en betydelig ekstrakostnad på grunn av en upraktisk motebølge: Det blir ikke bedre om motebølgen går videre mot rødt eller brunt: Velg derfor båten med ensfarget hvitt skrog så unngår du kostbare omlakkeringsutgifter.