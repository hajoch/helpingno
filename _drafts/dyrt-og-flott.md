---
layout: post
date: 2019-09-27 10:45:47 +0200
crop_image: true
tags:
- hotelltest
- Hoteller i Norge
- Historiske hoteller
- Hardanger
- Lofthus
title: Dyrt og flott
excerpt: 'Test: Kanskje det beste historiske hotell? Ullensvang hotell på Lofthus
  i vakre Hardanger. Et sted å kose seg.'
image: "/assets/images/IMG_2985.JPG"
image_caption: Foto Gunnar Christensen, motiv fra Ullensvang historiske hotell ved
  den vakre Hardangerfjorden.
author: _authors/gunnar-christensen.md
categories:
- _category/hotell.md
publish_date: 2019-09-27 00:00:00 +0200
weight: 7

---
Overraskende begynte oppholdet med mangel på parkeringsplass. Det siste vi forventet var parkeringsproblem på et så landlig sted. Da var hotelldirektøren personlig på plass og fikk løst problemet.

Her er hele personalet til stede for deg. Som gjest føler du deg hele tiden ivaretatt. Og lokalene er vakre og romlige. To bryllup og flere andre arrangementer var i full gang da vi ankom en lørdag ettermiddag og likevel føltes det ikke trangt i smakfulle lokaler med lange historiske tradisjoner i veggene.

Et romantisk kvistværelse med altan ut mot fjorden var rammen rund feiring av bryllupsdagen vår med runde tall. Og alt ble mye bedre av at også været spilte på lag de to døgnene vi var der. Septemberdager i epledyrker-omgivelser, der trærne var proppfulle av epler klare til innhøsting. Og salgsboder langs veiene med plommer, epler og pærer.

Alle måltider var av god kvalitet. Flott frokost og middager hvor det hele tiden ble fylt på fatene og ryddet ved bordene. Her er nok folk til å gi god service.

Flott parkanlegg langs sjøen med sandstrand, båter til utleie og basseng både ute og inne. En meditativ opplevelse der du alltid finner en usjenert sittegruppe både ute og inne i rolige, vakre omgivelser.

Her kan mange andre hoteller i Norge finne inspirasjon til å gjøre en bedre jobb.