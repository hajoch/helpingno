---
layout: post
date: 2021-07-26 12:43:12 +0200
crop_image: true
coauthor: _authors/gunnar-christensen.md
tags:
- ford
- mondeo
- bruktbil
- bruktbiltest
title: Ford Mondeo
excerpt: 2.0 liter med 115 hk fra, en firesylindret turbodieselmotor, Sekstrinns manuell
  girkasse, Mondeo leveres som sedan, kombi og stasjonsvogn, 5 stjerner i Euro NCAP
image: "/assets/images/fordmodeo.jpg"
image_caption: Foto GC
author: _authors/christoffer-jore-christensen.md
categories:
- _category/bil.md
publish_date: 
weight: 4

---
**Bruktbiltest - Ford Mondeo: Storbil**

Mondeo gir inntrykk av størrelse og styrke i sitt designspråk. Mondeo er blitt en pen og stor bil med gode kjøreegenskaper. Den er bygget over samme lest som Volvo V70 og er liksom V70 godt støydempet og behagelig å kjøre. Som kjent er Ford tidligere eier av Volvo.**B**

Bilen finnes også i en 5 dørs kombi-utgave som kan være et alternativ til stasjonsvogn.

Kjørekomforten er flott med gode kjøreegenskaper og god plass til bagasje og passasjerer. Kjøreropplevelsen er stødig, solid og forutsigbar.

Mondeoen som ble prøvekjørt har praktiske løsninger du vil like og som passasjerene gledes over: Som en solskjerm på bakdørvinduet - en nytelse på solvarme dager. Utstyrspakker med elektrisk regulerbare seter, navigasjon, ryggesensor framme og bak m.m.

Ford har flere nye praktiske løsninger i bilene sine. Det er praktisk og lett å fylle drivstoff uten å skru av et lokk. Alarm og låsesystemet til Ford derimot liker jeg ikke fordi jeg er usikker på om bilen er låst når jeg forlater den: Jeg liker å trykke på en knapp på fjernkontrollen og fysisk kjenne på bildøra for å være sikker på at bilen er låst eller høre et "klikk" jeg er trygg på. Ford har derimot et system som låser bilen når du er gått bort fra den og åpner den når du nærmer deg. Jeg trives ikke med å være usikker på om bilen er låst.  
Mondeo kom med en facelift i grillen fra 2011.

**Om "barnesykdommer"**  
Ford Mondeos siste modell har vært relativt uendret på markedet siden 2007. I 2013 kommer en virkelig nyere modell med helt annet design.

Det er gjerne de første utgavene av en ny modell som får "barnesykdommer". En bilmekaniker med mange år i yrket sa følgende: " Når bilene endelig er blitt gode så skifter fabrikken modell." Slik er det med de fleste bilmerker og slik også med Ford. Det er derfor en fordel å vente litt med å kjøpe bil til modellen har vært på markedet en stund før du handler. Mondeo har vært tilstrekkelig lenge på markedet nå til at småfeil burde være luket bort. Derfor fremstår Mondeo nå som et trygt kjøp. Fordforhandlere opplyser dessiten at det har vært lite "småfeil" med den siste modellen av Mondeo. Foregående modell hadde som kjent mye "småfeil".

**Design**  
Ford er flinke med design. Denne Mondeoen føyer seg inn i rekken av veldreide biler med et godt design. Og Ford har mange modeller med bra design nå. F.eks. flerbruksbilen S-Max har et betydelig bedre design enn Volkswagen Touran som ser direkte kjedelig ut. Selv ikke Tourans siste facelift var nok til å ta igjen Ford på design. Likevel selges det flest flerbruksbiler fra Volkswagen. Dette kan ha sammenheng med såkaldt "merkebygging" der Volkswagen tydeligvis er ledende av de to.

**Test**  
Nå skal det i rettferdighetens navn sies at vi ikke testet blandingskjøring på denne bilen. Det ble en langtur tur-retur Arendal - Skien. Dieselforbruket der var på 0.57 liter diesel pr. mil. Dette forbruket er ganske likt konkurentene.

Skandinaviske bileiere svarer i en undersøkelse (publisert av NAF i 2010) på spørsmål om de er fornøyd med bilen sin: Av stasjonsvognene som er med i denne helping.no-testen rangerer bileierne sine biler. Her kom **Ford Mondeo** på en 67-plass. Tilsammen er 115 biler nevnt i denne testen hvilket er dårligst av stasjonsvognene vi tester. Dette er en meget sterk indikator på bilenes kvalitet og standard og en meget nyttig oversikt for deg som bilkjøper.

**Konklusjon:**  
Ford Mondeo er like behagelig å kjøre som Volvo V70 og har bedre plass: Støysvak motor og god støydemping liksom V70. Gode seter med reguleringer og god plass, men ikke så gode forseter som Volvo V70. Men Mondeo er til gjengjeld billigere enn Volvo V70.

**Fakta om testbilen: Ford Mondeo**  
2\.0 liter med 115 hk fra, en firesylindret turbodieselmotor, Sekstrinns manuell girkasse, Mondeo leveres som sedan, kombi og stasjonsvogn, 5 stjerner i Euro NCAP