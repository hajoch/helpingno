---
layout: post
date: 2020-05-21 05:51:30 +0200
crop_image: true
tags:
- Bil
- " flerbruksbil"
- Opel Zafira
title: Billig og praktisk bruktbil nå - Opel Zafira 2012 modell
excerpt: 'Vi testet denne bilen som ny: Se hva vi skrev den gang. Opel har med sin
  2012-modell brettet opp ermene og bygd en helt ny og tiltalende flerbruksbil - ikke
  bare en facelift som hos Ford og Volkswagen. Nye Opel Zafira er blitt større og
  forhåpentlig bedre.'
image: "/assets/images/opel3.jpg"
image_caption: " Christoffer Jore Christensen"
author: _authors/hallvard-j-christensen.md
categories:
- _category/bil.md
publish_date: 
weight: 4

---
Opel har med sin 2012-modell brettet opp ermene og bygd en helt ny og tiltalende flerbruksbil - ikke bare en facelift som hos Ford og Volkswagen. Nye Opel Zafira er blitt større og forhåpentlig bedre.

Zafira er en positiv overraskelse å prøvekjøre. Den gir et solid inntrykk med gode kjøreegenskaper og bra støydemping. Bilen er nå vokst til S-Max-klasse - også med hensyn på kjøreegenskaper. Det mangler bare 7 cm på at den er like stor som Ford S-Max. Og baksetet er endelig blitt tredelt som seg hør og bør i en slik flerbruksbil. I tillegg har Opel gjort en del pikante endringer på setet i midten bak slik at denne seteraden kan være både til tre voksne personer - eller en mer komfortabel plass til to med armlende i midten og de to setene justert nærmere hverandre. Dette er nytt, nyttig og behagelig for baksetekomforten.

Testbilen er velutstyrt. Fiffige løsninger med takvindu imponerer. Ikke bare et takvindu med gardin, men frontvinduet kan også forlenges slik at man får et frontvindu som sammenhengende går over i takvindu. På samme måte som Citroens C4 Picasso. Om denne takløsningen går på bekostning av viktige stålbjelker i taket til nytte ved rundkast vites ikke, men behagelig og flott er det.

![](/assets/images/opel1.jpg)  
Foto: Christoffer Jore Christensen

Tre testkjørere deltok på prøvekjøring av den best utstyrte Zafira. Alle var imponert over bilen bortsett fra setene. De virket klamme og ubehagelige med denne delskinnløsningen. Etter prøveturen kom vi derfor frem til at stoff sportsseter med regulerbar korsryggstøtte på begge forsetene løser dette. Selvfølgelig mot tillegg i prisen da.

Og setefargene på denne bilen er jevnt over mørke og triste. Ønsker du deg en lysere innredning må du finne en annen bil. En bil som er lysere inni virker alltid større enn en som er mørk.

Positivt er at bagasjesikringsfester følger med som standardutstyr. Det triste er at dette så nødvendige utstyret til bagasjesikring er ekstrautstyr. Slikt sikkerhetsutstyr burde være standard ettersom det er livsfarlig å kjøre bilen uten med bagasje i bilen.

Design er smak og behag. Vi synes designet på Zafira er meget bra bortsett fra de vinklede lyktene framme. Disse frontlyktene er designet i en vinkel som gir bilen er litt leketøyaktig og pinglete uttrykk. Det er som om det er laget i Legoland. Bilen virker etter vår mening mindre solid slik frontlyktene er designet.

Det utrolige med flerbruksklassen er at "alle" kundene skal ha 7 seters versjonen selv om de trange siste baksetene ikke blir brukt. Det gjør bilen mer attraktiv som bruktbil senere, mener mange. At det gir litt mindre bagasjeplass er tydeligvis ikke så viktig.

![](/assets/images/opel2.jpg)

Foto: Christoffer Jore Christensen

Zafira har slitt på undersøkelser av kundetilfredshet med sin tideligere modell. Av 115 biler kom "gamle" Zafira på en trist 107-plass. Ref.[De beste bilene](bestebilene.htm). Samtidig kom Opel Insignia på en langt bedre 33-plass. Opels modeller skårer veldig ulikt på denne undersøkelsen.

Konklusjon  
Det er imidlertid grunn til å tro at Opel med å bygge en helt ny Zafira har tatt et krafttak for å bedre sitt rykte. Sikkerheten er  all inn