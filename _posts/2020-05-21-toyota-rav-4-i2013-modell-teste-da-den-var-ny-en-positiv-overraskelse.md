---
layout: post
date: 2020-05-21 06:06:52 +0200
crop_image: true
tags:
- Toyota Rav 4
- " SUV"
- billig bil
- Toyota
- 4 x 4
title: Toyota RAV 4 - 2013
excerpt: 'Toyotas RAV 4 er en positiv overraskelse. Kjøreopplevelsen er betydelig
  bedret og størrelsen økt i forhold til eldre modeller. Utslaget kom raskt på salgs-statistikken:
  Er ny bestselger er blitt til på bekostning av Toyotas Avensis som nå taper salg.
  Nå konkurrerer RAV 4 mot blant andre Outlander og Grand Vitara på størrelse. RAV
  4 kommer med både for- og firehjulsdrift liksom flere av rivalene. Toyota har således
  utvidet prisklassen og dermed også kundegrunnlaget for bilen.'
image: "/assets/images/rav42.jpg"
image_caption: 'Foto: Christoffer Jore Christensen'
author: _authors/gunnar-christensen.md
categories:
- _category/bil.md
publish_date: 
weight: 4

---
Testbilen er en diesel 151 hk firehjulstrekker med manuell 6-trinns girkasse i "Executive" den best utstyrte modellen. Dette innbefatter takluke, el. førersete, DAB-radio, skinnseter og cruise control for å nevne noe. "Executive" gir også mulighetere for penere farger på interiøret - for standard er grått, sort og trist.

Og den trygge gode handbrekka er der mellom forsetene: Ikke den tåpelige trykknappen som Avensis nå kommer med og som føles utrygg for mange - særlig i forbindelse med øvelseskjøring. Toyota er også rause nok til å gi deg et skikkelig reservehjul i denne bilen - mange andre biler utstyres med en sprayflaske som går ut på dato.

Fremdeles holder sitteplassen kun til 4 voksne, men den innvendige størrelsen gjør dette til en behagelig bil der alle har god plass: Beinplassen i baksetet er flott. Dette er en behagelig bil å sitte i for sittekomforten er også forbedret i forhold til tidligere modell.

RAV strår for Recreational Active Vehicle.

**Sikkerhet**  
5 stjerner i NCAP er som det skal være for en ny modell på markedet i dag. Men nakkestøttene bak er i korteste laget om du er over 1,80 på strømpelesten. Og Toyota har så langt ikke muligheter til å bestille nakkestøtter med lengre stag om du skal sitte i baksetet med kroppshøyde på f.eks. 1,90 over bakken. Der er åpenbart ingen høyvokste i Toyotas japanske bilutviklingsteam - for en slik sikkerhets-svikt er tragisk og bør ikke finnes. For lave reguleringsmuligheter på nakkestøttene bak er forunderlig i en bil som ellers gir en så fin og trygg følelse av sikkerhet. (Se vår test av Toyota [Avensis](avensis.htm) stasjonsvogn som også har for lave nakkestøtter bak.) Bagasjebeskytter til taket i bagasjerommet kan etter-monteres som ekstrautstyr: Dette er avgjørende viktig så ikke bagasjen forskyver seg og gir personskade hvis uhellet er ute så dette bør være standardutstyr.

**Fargevalg og interiør**  
Farger er smak og behag. Om du liker bilen lakkert i sort, grått eller hvit får du full pakke. Litt mer spennende farger er det ikke mye av. Men denne bilen er flott i rødt. Innvendig er det stort sett mørke farger. Eller rettere: Sort og atter sort. Her savnes lysere fargealternativer på stoffseter - noe senere modeller av "Executive" kommer med. Mye sort inni bilen krymper inntrykket av størrelse og føles trangere.

**Motor og fremdrift**  
Godlyd: Denne 151 hester/110 kw dieselmotoren med 6- trinns manuell girkasse er seig og gir det du trenger med et behagelig støynivå. Firehjulsdriften fungerer slik at du kjører med permanent forhjulsdrift og bakhjulene koples automatisk inn når det er behov for det f.eks. på glatt føre.

**Design**  
Design er smak og behag. De fleste vil si at nye RAV4 er betydelig penere enn forgjengerne men fremdeles ikke mer spennede enn et kneipbrød. Nå er det vel få som kjøper Toyota på grunn av designet - kanskje heller til tross for designet. For det er andre kvaliteter ved Toyota som selger - det viser bl.a. kundetilfredshets-statistikkene.

![](/assets/images/rav4.jpg)

**Rustbehandling**  
En ny Toyota leveres ferdig understellsbehandlet med Tectyl**.** Dette er viktig i Norge. (Les vår artikkel om Rust på VW.)

Toyota RAV 4 fremstår som et trygt kjøp og virker godt skrudd sammen. Toyota har dessuten godt rykte og brukbil-prisene er relativt forutsigbare med lavere verditap enn mange av konkurrentene. Toyota oppfattes i markedet som solid og traust.

**Testbilen:**

**2013 Toyota Rav4**

**Motor ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
2\.0 liter med 151 hk fra en firesylindret turbodieselmotor

**Sikkerhet ![](kule.jpg =12x12)![](kule.jpg =12x12)![](kule.jpg =12x12)**  
5 stjerner i NCAP. For korte nakkestøtter i baksetet: Dette er et Toyotaproblem også på Avensis.

Komfort ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)Beinplassen i baksetet er flott. Dette er en behagelig bil å sitte i for sitte-komforten er også forbedret i forhold til tidligere modell.

**Design ![](kule.jpg =12x12)![](kule.jpg =12x12)![](kule.jpg =12x12)**  
De fleste vil si at nye RAV4 er betydelig penere enn forgjengerne, men ikke mer spennede enn et kneipbrød.

**Fargevalg ![](kule.jpg =12x12)![](kule.jpg =12x12)![](kule.jpg =12x12)**  
Om du liker bilen lakkert i sort, grått eller hvit får du full pakke. Litt mer spennende farger er det ikke my

Økonomi ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)Kundetilfredshet og god service er Toyotas beste kort. Ingen vet bedre kvaliteten på bilen enn kundene. Og de er strålende fornøyde Dette gjør Toyota til et sikkert kjøp med en brukbar bruktbilpris når du skal bytte inn.

Totalvurdering: ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)BIlene gies poeng med antallsol-tegn.  
Best poeng er 5 soltegn: ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12). 

 Testbilen:2013 Toyota Rav4, Motor 2.0 liter med 151 hk fra en firesylindret turbo-dieselmotor, Sikkerhet 5 stjerner i NCAP. Forkorte nakkestøtter i baksetet: Dette er et Toyota-problem også på Avensis. Komfort Beinplassen i baksetet er flott. Dette er en behagelig bil å sitte i for sitte-komforten er også forbedret i forhold til tidligere modell.Design De fleste vil si at nye RAV4 er betydelig penere enn forgjengerne, men ikke mer spennede enn et kneipbrød. Fargevalg Om du liker bilen lakkert i sort, grått eller hvit får du full pakke. Litt mer spennende farger er det ikke mye av.Økonomi Kundetilfredshet og god service er Toyotas beste kort. Ingen vet bedre kvaliteten på bilen enn kundene. Og de er strålende fornøyde Dette gjør Toyota til et sikkertkjøp med en brukbar bruktbilpris når du skalbytte inn.Totalvurdering: BIlene gies poeng med antallsol-tegn.

Best poeng er 5 soltegn: . |