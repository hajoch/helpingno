---
layout: post
date: 2019-06-17T19:34:10.000+00:00
crop_image: true
author: _authors/odd-m-lunde.markdown
tags:
- helse
- mental helse
- redsel
- angst
- angst mental helse
- terapi
- visualisering
title: Sosial fobi
excerpt: Så mange som en av sju personer utvikler en sjenanse som alltid er til stede
  (unnvikende personlighetsforstyrrelse) eller en redsel av angststyrke for andre
  mennesker. Denne angsten går fra taleangst (se denne på helping.no) til telefonangst.
  Den kan føre til unngåelse av for oss mennesker livsviktig sosial omgang eller bruk
  av alkohol eller droger for å klare det sosiale liv. Den starter ofte i ung alder,
  men kan debutere i form av et brak (panikkanfall). Kanskje er dette den største
  sykdommen i Norge?
image: "/assets/images/sosialfobi.jpg"
image_caption: Motiv fra seilskipet Gøteborg. Foto; Gunnar Christensen
categories:
- _category/mental-helse.md
publish_date: 
weight: 6

---
Når redaktøren har valgt en kanon som bilde på angst har det minst to grunner. Først kan den som har sosial fobi oppfatte andre like skremmende som kanoner. Enda verre er at den som har angst er innadvendt og kanskje blir oppfattet av andre som overlegen og endog farlig. Bare se deg selv i et speil når du har angst, du ser ofte ut som en tordensky. Til sist kan man bli som en løs kanon på dekk hvis du lar alle hemninger gå og plaprer løs for å overdøve din egen angst.

**Her er noen råd:**  
Lag en liste med 20 forskjellige situasjoner hvor du er redd for å rødme, skjelve på hånden eller bare for å dumme deg ut. Grader situasjonene fra en til fire. Få en venn til å hjelpe deg å trene på toersituasjoner. I begynnelsen så er det vanskelig å finne de små situasjonene som er fine å trene på. Bankkø, kassakø, gå på kino eller å rekke opp hånden i klassen. Så det kan være at du trenger hjelp alt til å lage listen. Dette kalles desensibiliserende trening og sett i gang. Det er det viktigste for å overvinne angsten. Siden kan du lese mer om sosial fobi, men "angsttrening" er det ingen vei utenom.

Prøv å finn ut hva du tenker i stress i forhold til andre. Ofte er det "nå ser de meg" eller" nå synes de jeg er dum ". Kanskje er det tanker om sykdom eller endog død. Prøv å finne alternative tanker til de skremmende. F.eks"so what?" eller" jeg har jo nettopp gått en bratt motbakkee så hjertet tålte jo det". Hvis du skjønner hva jeg mener, kan du lese om kognitiv terapi eller oppsøke en terapeut som driver med denne form for terapi av bevisste tanker. Jeg mener det er den beste veien å gå etter at du er kommet i gang med angsttreniga. Sitter angsten i personligheten og er alltid til stede kan man gå i innsiktsorienterte terapier.

Du øker utbytte av trening mot angst med kondisjonstrening eller avspenningstrening. Selv synes jeg at visualisering kan være en god hjelp for en tredjedel av mine pasienter. Er du frisør eller kirurg og skjelver på hånden så kan en beta-blokker være den hurtige løsningen. Også fordi du blir overtrent med mange eller lange angstsituasjoner. Fastlegen har mange medikamenter du kan prøve. Men prøv først selv ved hjelp av en god venn eller endog en angstreningsgruppe om det så er på internett.

Det er som å lære å svømme. Ta det i ditt tempo. Angst gir gode og vonde dager (vannet er kaldt og fullt av maneter). Men jeg har sett mange mennesker som er blitt mye bedre eller helt friske av sosial fobi.