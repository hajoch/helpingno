---
layout: post
date: 2019-06-19T12:52:51.000+00:00
crop_image: true
author: _authors/gunnar-christensen.md
tags:
- båt
- sjekte
- fritidsbåt
- plastbåt
- dagsturbåt
- Polar 20
title: 'Kose-båt. 3 sesonger med Polar 20. '
excerpt: 'Hvem husker ikke barneårene med besteforeldres skjerm-skjekte i furu med
  liten bensinmotor, oljelukt og pussing på tennplugger. Her er en mer moderne versjon:
  Test.'
image: "/assets/images/polar.20_hvit.jpg"
image_caption: ''
categories:
- _category/båt.md
publish_date: 
weight: 5

---
**![](http://helping.no/polar.20_hvit.jpg =472x185)**

Polar 20 er priset høyt, men den har god kvalitet. Båten kombinerer plastbåtens egenskaper med de gamle skjermesjektenes scharme fra trebåtens storhetstid før plastbåtene kom på markedet.

Dette er en romlig, stødig og god dagsturbåt for dem som tar seg tid til familiekos på sjøen. Her er det god plass og du ferdes langt mer økonomisk og miljøvennlig enn de fleste med en 18 hk diesel som gir deg tilstrekkelig fart. og opplevelsen.

Dette er den perfekte dagsturbåt med vindskjerm som gir ly for vinden, badestige akter og motorkassa midtskips som spisebord. Kommer det en regnskur har du kallesja parat. Men selv om produksjonen er flagget ut så er prisen fortsatt ganske stiv sammenliknet med tilsvarende båter.

Dette er en båt som kan passe bra med en el.motor. Tekn. opplysninger: Lengde 6,2 mBredde 2,25Dybde 70 cm,Vekt 850 kg,Volvo 18 hk diesel 2 cyl. |

Hvem husker ikke barneårene med besteforeldres skjermskjekte i furu med en 2 til 5 hesters bensinmotor, oljelukt og pussing på tennplugger. Det var et annet tempo og en annen tid. En tid da de fleste langs kysten brukte skjermesjekta som familiebåt. En tid da påsketider var båtpusstider med sjøsetting i god trutnetid før St. Hans. Skjermsjekta var selveste symbolet på sommerferien langs Sørlandskysten.

**Vellykket**  
Få produsenter har fått til en så vellykket plastversjon av den Sørlandske skjermsjekta som Polar 20. Den har pene linjer. Et skrog som ikke graver seg ned ved høyere turtall, men gir god nok fart. I innredningen har båten beholdt det beste av gammel båtbygger-tradisjon og videreutviklet dette til en moderne og lettstelt båt som har holdt seg populær i flere tiår.

**Brukt**  
Vårt eksemplar hadde hvitt skrog med blå stripe og var fra slutten av 1980-tallet utstyrt med en 18 hk. 2 sylinder Volvo Penta diesel. Motoren var problemfri. Den tikket og gikk, men rustet og svettet forferdelig som marine Volvoer flest. Det må innrømmes at jeg mange ganger savnet Yanmaren jeg hadde i en tidligere båt. Den var like gammel og verken svettet eller rustet og så gikk den minst like fint. Her har Volvo en lang vei å gå skal like god kvalitet oppnåes.

Forut i le av vindskjermene var en yndet plass for frosne barn etter timer i badevannet på stranda med kjekspakker og brus tett omhyllet av badehåndklær og ekstra genser klar. I denne båten har barna plass til å bevege seg trygt med høyt nok fribord.

Polar 20 finnes brukt på markedet både med bensin og dieselmotor. Det er dyrt å skifte motor, så ligg unna den med bensinmotor av hensyn til brannfaren og sats på dieselmotoren. Mange foretrakk tidligere bensinmotor av hensyn til støynivået på tidligere versjoner av båten.

Drivstoff-forbruket på denne lille dieselmotoren vil overraske deg positivt. Billigere kjøring på fjorden skal du lete lenge etter. Samtidig opplever du en god gammel båt-tradisjon oppgradert til dagens båtbehov.

Båten veier ikke mer enn at den godt kan transporteres på en mellomstor båthenger. Det gjør det mulig å ta med båten på ferie liksom en mindre daycruiser.

**Tekniske data**  
Lengde 6,2 m bredde 2,25 dybde 70 cm, vekt 850 kg, Volvo 18 hk diesel med 3 sylindere gir en fart på 10 knop, drivstofftank tar 40 liter, 10 sitteplasser, standard båt har kallesje, badetrapp, lanterner, flagg med feste, fenderfeste, manuell lensepumpe og puter til alle seter.

**Kjøp Polar 20 med hvitt skrog**  
Kjøper du ny Polar 20 så anbefales hvitt skrog uten striper. Det er mest vedlikeholdsfritt. Blåfarget skrog og striper i forskjellige farger gir besværlig vedlikehold.

Unngå også ekstrautstyr av treverk. Treverket er kun fint den første sesongen og vil siden være en byrde for deg. Jo mindre treverk det er i båten des mer lettstelt er den. I tillegg kan mye av dette treverket være fra de truede regnskogene og båten kan fort bli ukurant versjon etter som det blir stadig mer fokus på miljø nå fremover.

**Polar 20 med el-motor?**  
Nå lanseres Polar 20 med en miljøvennlig elektrisk motor. Dette betyr mindre motorstøy og derfor en behageligere tilværelse ombord i båten. Men hvorfor er nyheten dyrere enn den samme båten  
med dieselmotor?

Som kjent er produk-sjonenen av Polar flyttet fra Norge til Polen. Men dette har ikke ført til rimeligere båter så langt. Heller tvert om.