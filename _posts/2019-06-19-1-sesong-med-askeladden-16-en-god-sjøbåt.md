---
layout: post
date: 2019-06-19 08:40:22 +0200
crop_image: true
author: _authors/gunnar-christensen.md
tags: []
title: '1 testsesong med Askeladden 16: En god sjøbåt'
excerpt: Den ser gammelmodig og tilårskommen ut, men den er egentlig en veldig god
  og stødig sjøbåt. En praktisk båt som du vil finne deg godt til rette i om du ikke
  trenger en paradebåt, men en nøktern og grei båt til en overkommelig bruktbåtpris.
  Har du ikke bryggeplass er dette en lett og grei båt å ha på en båthenger.
image: "/assets/images/ask.16.jpg"
image_caption: 'Foto: Askeladden'
categories:
- _category/båt.md
publish_date: 
weight: 

---
Askeladden 16 m. 25 hk Yamaha

Fakta om Askeladden 16-4400 |Tekniske data testbåt:Lengde 4,94 mBredde 1.95 mVekt 340 kg | Max last: personer 8Max motor 40 hk kort stamme Denne båten hadde en enkel 25 hk Yamaha med 2 cyl uten autolobe.Veritas/CE-godkjent |

Du ser mange av dem på fjorden. Mange av dem med orange dekk. Senere fikk de penere farger. De er ikke direkte vakre for å si det forsiktig, men grunnen til at det finnes så mange av dem er først og fremst sjøegenskapene: Romlige, praktiske, solide og enkle. Lite arbeid med dem vår og høst:. Trykkspyle, pakke inn for vinteren og bunnsmøre på våren, så er sesongen i gang på ny.

Båten finnes også som åpen forblåst jolle og som hardtopp-modell. Men dette er en for liten båt til hardtopp. Her slår du hodet i taket hele tiden, så styr unna HT'en selv om den gir bedre ly for vinden enn kalesja i motvind.

Fabrikken har nå gitt opp denne modellen til fordel for mer moderne og betydelig dyrere og mer linjelekrere modeller. Det er ikke sikkert det var smart. En enkel og nøysom båt som denne har sin kjøperkrets. Dette båtkonseptet burde blitt videreutviklet.

Ved de nye Askeladden-båtene ser vi at de ofte priser seg langt over like gode utenlandske båtmerker. Og samarbeidet med Mercury må i høy grad betegnes som en tabbe. Mange norske båteiere liker ikke Mercury, for de har for mange dårlige motorer på samvittigheten - og det har mange fått erfare.

Motor:  
**Yamaha 25 hk 2-takt og 2 cylinder**:

Yamaha 25 hk. 2- takt 2 cylinder. Bland totaktsolja i bensinen selv på denne. En enkel, men driftssikker motor. Den rister og bråker, men sviver greit. Dog tørst som totaktere flest.

Jeg hadde problemer med giret på denne. En relativt dyr operasjon måtte til om den skulle skifte gir uten knurring og knaking. Dette er en vanlig feil, ja nærmest en svakhet på denne motoren.

Yamaha får problemer med tidens tann som de fleste andre motorer og da er deler dyre. Selv festeboltene som skrur motoren til båten koster mer enn hos andre motormerker, særlig om vi ser i forhold til Johnson og Evinrude. Dette er en betydelig ulempen med Yamaha. Delene er unødvendig dyre.

På eldre motorer ryker det noe når det minst passer - og alle verkstedene er fullbooket når du trenger hjelp under høy solfaktor. Knytt deg da til en båtforhandler du kan få god service av med gammel påhenger. Det kan lønne seg. Det er når du har gammel sliten båtmotor du skal blinke deg ut den beste og rimeligste servicen på hjemstedet - der hvor du kjøper din neste motor.

Tekniske data testbåt:  
Lengde 4,94 m  
Bredde 1.95 m  
Vekt 340 kg