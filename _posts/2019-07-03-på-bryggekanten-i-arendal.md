---
layout: post
date: 2019-07-03T13:32:43.000+00:00
crop_image: true
tags:
- Arendal
- hotelltest
title: På bryggekanten i Arendal
excerpt: 'Forbrukertest: Tyholmen hotell Clarion, Arendal. Tyholmen hotell ligger
  på en kremtomt med utsyn over havnebassenget. I flere tiår år har dette hotellet
  hatt byens beste lokaler, kjøkken og service. I tillegg var hotellet et vakkert
  bygg helt til det tragiske tilbygget til høyre på bildet kom opp og skjemmet arkitekturen.'
image: "/assets/images/tyholmenhotell.jpg"
image_caption: 'Foto: Gunnar Christensen'
author: _authors/gunnar-christensen.md
categories:
- _category/reise.md
publish_date: 
weight: 5

---
Så kom den nye menyen inspirert fra USA og det gode kjøkken ved hotellet er beklageligvis historie. Maten er nå direkte dårlig. Få inn Helstrøm! Skal du ut på en bedre middag i Arendal så velg et annet sted.

Hotellet er testet i en rekke år til familiebegivenheter som konfirmasjon, bryllup m.m. samt seminarer. Hotellet har i alle år levert med godt kjøkken og god service i trivelige lokaler på bryggekanten. Gjester som har overnattet har vært godt fornøyd med rom og frokost.

Restauranten i hotellet har søndagsstengt hele året, men ved bestilling og et pristillegg kan denne åpnes for gjester også på søndagen.

Hotellet har ikke svømmebasseng, men nærhet til alt i sentrum og gjestehavna med utendørs basseng, preger dette stedet. På gjestehavna finnes også en knøttliten sandstrand og serveringssted. Pollen med flytende amfiscene like ved - ja hele sentrum.

Sentrums nærhet virker også inn på parkerings-forholdene. Selv om hotellet har en egen, liten kjeller med parkerings-plasser så kan det bli trangt når det er godt belegg på kinoen like ved eller ved en av de mange festivalene som er her om sommeren.

Kommer du til Arendal for å oppleve en arkitektonisk Slørlandsidyll så kan du bli skuffet. For flere nybygg i sentrum skjemmer byens totalinntrykk: Som kulturhuset som likner en flyhangard på Gardermoen eller det massive Arena kjøpesenteret for å nevne noen. Søker du en Sørlandsby med en vakker idyllisk arkitektur - da må du til Risør.

**Totalinntrykk**  
Testet i 30 år.  
Tiltalende hotell med god service og utmerket kjøkken fine lokaliteter på en fantastisk tomt på bryggekanten i Arendal sentrum.  
**Rom**  
Ikke testet med overnatting. Det taes derfor forbehold om endringer i rankingen når overnatting er prøvet.  
**Omgivelser**  
Et vel drevet hotell på ei sentral, men rolig tomt. i byens sentrum.  
**Spisestedet**  
Spisestedet er testet en rekke ganger i en periode på mer enn 30 år ved flere festlige anledninger som konfirmasjoner, jubileer og bryllup. I alle disse årene har kjøkkenet levert utmerket kokkekunst og servicen har alltid vært utmerket.

Servicen er fremdeles utmerket, men kjøkkenet er en stor skuffelse. Maten heter nå Kitchen & Table og er elendig mat. Sjokkerende at eierne ikke oppdager dette og reverserer tabben.

Nå kjører vi til Strand Hotell på Fevik for en bedre middag og feiring av merkedager.