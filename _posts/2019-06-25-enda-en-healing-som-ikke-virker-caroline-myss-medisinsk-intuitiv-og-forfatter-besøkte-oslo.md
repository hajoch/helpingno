---
layout: post
date: 2019-06-25 09:45:11 +0200
crop_image: true
tags: []
title: 'Enda en healing som ikke virker: Caroline Myss "Medisinsk intuitiv" og forfatter
  besøkte Oslo '
excerpt: Caroline Myss er den neste alternative kjendis som har kjøptseg en globus
  og oppdaget verden utenfor USA:- Oj, der er det noe som heter Norge. Der bor det
  nordmenn og de har kjøpt mine bøker i årevis og oversatt dem til sitt språk. Og
  i tillegg harde nesten ikke merket finanskrisene.
image: ''
image_caption: ''
author: _authors/gunnar-christensen.md
categories:
- _category/mental-helse.md
publish_date: 
weight: 0

---
Og vi benker oss i en fullsatt sal på Oslo kongressenter for å høre det kjente og kjære evangelium om at vi selv er skyld i alle våre sykdommer. Ja, alt fra den lille antydning til forkjølelse hos Myss selv til rullestolbrukerne i midtgangen og damen som rasler med krykkene bak meg. Det er vår egen skyld alt sammen.

Vi blokkerer for vår egen helbredelse med vår mangel på innsikt i vår egen virkelighet. Akkurat som det blir gjentatt og gjentatt i den velkjente DVD'en "The Secret". Og det er rett tanke og større innsikt som gir den etterlengtede healingen.

Myss har sin egen vri på dette med innsikt og healing med påståtte røtter i mystikken. Det er vårt åndelige nivå som avgjør vår innsikt og evne til helbredelse. Med skisser på tavlen og veltalenhet forklarer hun sine tanker og teorier ispedd bibelsk analogi og hierarkiske forestillinger om årsakssammenhenger.

Men Myss har et dårlig forhold til klokka. Den liker hun ikke og kjemper imot ved gjentatte beklagelser over hvor fort tiden går og hvor mye hun har på hjertet som ikke rekker frem til oss.

For det skal avsluttes med en kollektiv healing til slutt - selve gulleroten for mange. En healing som ikke virker fordi det er jo workshoppen i Sverige neste uke som kanskje gjør det....

**Caroline Myss**  
Amerikanske Caroline Myss regnes som en av de viktigste brobyggerne mellom healing og klassisk medisin og har i en årrekke samarbeidet med leger og annet helsepersonell.

Hennes foredrag og workshops er 'beryktet' - publikum blir deltakere i hennes energifelt og det påståes å være flere eksempler på spontane helbredelser og andre uforklarlige fenomener som oppstår i salen, men helping kjenner ikke til noen

Caroline Myss har utgitt seks bøker på norsk. Den siste ble lansert i forbindelse med hennes besøk til Norge: "Healingkraftens hellige dimensjon" (Cappelen Damm). .