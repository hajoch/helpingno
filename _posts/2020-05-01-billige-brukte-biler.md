---
layout: post
date: 2020-05-01 15:41:32 +0200
crop_image: true
tags:
- bil
- bruktbil
- billige bruktbiler
- test
title: Billige brukte biler
excerpt: 'Det som i dag er billige bruktbiler testet vi i helping da de var nye. Her
  gjengir vi noen av de mange bilene vi testet fra 2010 og nyere: Opel Astra, Toyota
  Avensis, Peugeots 5008 og Volvo V 40.'
image: "/assets/images/superb035.jpg"
image_caption: 'Bruktbilene har en gang vært nye. Den gang testet vi dem som nye biler.
  Les testene her. '
author: _authors/gunnar-christensen.md
categories:
- _category/bil.md
publish_date: 
weight: 7

---
Dette var perioden for manuelt gir god manuell hånd-brekke og fossilt drivstoff. Manuell girkasser er i dag billig å skifte, mens automatgir kan gjøre en gammel bil dyrere. Som bruktbil er biler med fosilt drivstoff tryggere. Tenk deg en gammel El-bil med et batteri som kan eksplodere i løpet av eiertiden din.....

**Vi testet Opel Astra 2013**

![](/assets/images/astra1.jpg)  
2013 Astra 5-dørs kombi med 110 hk 1,7 liters diesel og 6-trinns manuell girkasse.

Foto: [Christoffer Jore Christensen](christoffer.htm), Tekst [Gunnar Christensen](gunnar.htm)

Designet betyr mye i kampen om kundene. Opel gjør en god jobb med denne utgaven av Astra. Moderne linjer samtidig med god innvendig plass og relativt god plass i baksetet. For det er bakseteplassen det knipes på hos mange av konkurrentene: Astra har bedre baksete-plass enn Mercedes [A-klasse](mercedes.htm) og [Volvo V40](volvov40.htm). Selv bestemor kommer seg inn i baksetet på Astra med stokken og gikta. Men som alle bilene i denne klassen er det kun snakk om en fireseter. Plassen i midten bak er ikke beregnet på voksne - noe både nakkestøtte og bredde antyder.

Astra er en lett-kjørt bil det er lett å like. En bil du raskt venner deg til. Betjeningsknappene på dashbordet kan til å begynne med virke litt små og uoversiktlige. Setene er gode og med muligheter for å forlenge stolsetet. Astra har nøkkel-start, altså ikke start/stopp-knapp.

Hva sammenliknes Astra med? Sammenliknes Astra med konkurrenten Ford [Focus](focus.htm) snakker vi om to biler i samme prisklasse og størrelse.

**Markedsandeler**  
Opel har fått en litt "satt" image. På 60 og 70-tallet var Opel mer offensive på salgsstatistikken enn tilfellet er i dag. Ofte sto valget mellom Opel eller Ford den gang. Hva har skjedd siden da? Er det rust, design eller markedsføring som har sakket salget og tapt markedsandeler? For teknisk sett er Opel godt skrudd sammen. Denne Astraen virker fornuftig, men ikke spennende å kjøre. Sammenliknet med Ford Focus er kjøreegenskapene og motorteknologien litt etter. Men prisklassen er den samme som nybil. Ser du på bruktbil er Astra oftest gustigere i pris en de fleste rivalene..

Opel har begått handbrekke-tabben. Mange misliker denne trykknappen og foretrekker den tradisjonelle handbrekka: Ford har forstått dette og har ei skikkelig handbrekke på alle sine personbilmodeller. En slik "liten" ting kan fort tippe valget over på en Focus fremfor en Astra.

**Trykknappen**  
Astra leveres i tre versjoner. Combi 5-dørs, sedan og stasjonsvogn. Også stasjonsvogna og sedanen har bra design og er et veldig kurant valg som liten familiebil.

Testbilen er en Astra 5-dørs kombi med 110 hk 1,7 liters diesel og 6-trinns manuell girkasse. Selv om det høres tydelig at motoren er en diesel, så velger Opel å kalle den "ecoFLEX". Kanskje det høres mer miljøvennlig? Ekstrautstyr på denne bilen er 2-soners klima, ryggekamera, navigasjon og xenonlys for å nevne det viktigste. Også her må du betale ekstra for en DAB-radio på denne årgangen.

**Sikkerhet**  
Sikkerheten er ifølge EURO NCAP på toppnivå med 5 stjerner hos Astra - testet i 2011. Nakkesleng-testen er også rangert i kategori blant de beste. [www.euroncap.com/results/opel_vauxhall/astra_gtc/2011/456.aspx](http://www.euroncap.com/results/opel_vauxhall/astra_gtc/2011/456.aspx)  
Dette er åpenbart en trygg og komfortabel bil å kjøre i. I tillegg virker den solid og "godt skrudd sammen".

Og testbilen har den tristeste gråfargen i boka: Ufortjent for Opel har en rekke lekre fargevalg til Astra bl.a. en fin rødfarge, to flotte blåfarger og en fin grønnfarge i metallakk. Likevel prøver denne forhandleren å prakke på meg triste sorte, hvite og grå farger som forhandlerne nå flommer ov av: Er det ikke nok sorte og grå biler i trafikken nå? Fargen er dessuten en sikkerhetsfaktor. Forhandlerens argument mot glade og mer trafikksikre farger er: "Du vil vel ikke skille deg ut med en rød bil".

Astra er i det tøffeste markedet: Den såkalte "Golfklassen". Det er i denne klassen det selges flest biler og konkurransen er hard. Spørsmålet er derfor om Astra kan måle seg med bestselgerne Focus og Golf. Smak og behag avgjør, men Astra fortjener absolutt en plass i solen sammen med [Focus](focus.htm) og [Golf](golf7.htm).

**Toyota Avensis 2012**

![](/assets/images/avensis9.jpg)

**Bruktbiltest: Toyota Avensis stasjonsvogn:**  
**Oppgradert i 2012**

Foto: [Christoffer Jore Christensen](christoffer.htm), [Av Gunnar Christensen](gunnar.htm)

**Oppgraderingen merkes straks du setter deg bak rattet: Avensis er nå blitt litt mer lettkjørt og støydempet. En vesentlig forbedring av kjøreegenskapene fra tidligere modeller. Utvendig er endringene små: Kun fronten ble endret ved siste facelift. Fremdeles er Avensis like spennede som et kneipbrød.**

Og salgstallene stuper etter at den nye Toyota Rav 4 kom: Rav 4 har skikkelig håndbrekk ikke trykknappen som Avensis. I tillegg er rav 4 blitt større så den passer som familiebil.

Avensis var Toyotas bestselger i Norge med over tre tusen solgte biler i 2011. "Traust og usportslig" er mange motorjournalisters "dom" over Avensis, men brukerne liker denne bilen. Det er egentlig positivt å være traust. I dette ligger pålitelighet, sikkerhet og forutsigbarhet. "Traust" er "godt skrudd sammen" og solid. Just det du ønsker deg av en stor familiebil. Modellen på det norske markedet blir skrudd sammen i England.

**Sikkerhet ![](kule.jpg =12x12)![](kule.jpg =12x12)![](kule.jpg =12x12)**  
5 stjerner i NCAPE er som det skal være i en familiebil som skal frakte hele familien og dekke et variert behov på en sikker måte.

Håndbrekka er en knapp til høyre for rattet. Det redder deg om du trenger den til øvelseskjøring. Om den virker - det har vært flere ulykker den denne håndbrekke ikke virker også med dødlig utfall.

For korte nakkestøtter bak er en alvorlig svikt i sikkerheten:  
Nytt er reguleringsmuligheter på nakkestøttene framme. Dette bedrer trolig nakkeslangbeskyttelsen. I baksetet er nakkestøttene skuffende små og korte og strekker ikke til om du er over 180 i høyde. Dette er en alvorlig sikkerhetssvikt: Samme problemet med nakkestøttene har nye [Rav4](rav4.htm).

**Komfort ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
Behagelig lavt støynivå.. Avensis har også størrelsen som gir en god storbilfølelse. Testbilen var utstyrt med ryggekamera.

Det er på langtur du blir kjent med en bil. Da får kjørekomforten prøvd seg og du kjenner om du sitter godt og får den rette støtten og behagelige passformen i ryggen som du trenger. Om setet er langt nok så du hviler lårene godt og har det totalt sett komfortabelt i bilen. Alle modeller av Avensis har regulerbar korsryggstøtte i forsetene hvilket er et must. I tillegg flere reguleringsmuligheter på både forsete og selvfølgelig også innstillinger på rattet.

Som i alle stasjonsvogner er sittekomforten i midten bak ikke så hyggelig. For en familie på 5 er derfor flerbruksbilene med tre individuelle seter bak et bedre alternativ. Hvorfor kommer ikke stasjonsvogner i denne størrelsen med tre individuelle seter bak? Her er plass nok til det.

**Motor ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
Testbilen har en to liters dieselmotor som yter 90 KW/124 hk og utstyrsvariant Executive. Motoren er seig og sterk. Akselerasjonen kommer med god styrke i forbikjøringer. Bilen har god nok motorkraft til vanlig bruk. Fremdeles velger de fleste kundene dieselbil, men andelen bensinbiler øker nå - antakelig som følge av politiske signaler.

Her er imidlertid ingen "sportknapp" som hever kjøreegenskaper  
eller andre funksjoner.

**Design ![](kule.jpg =12x12)![](kule.jpg =12x12)![](kule.jpg =12x12)**  
Designmessig har Toyota vært en underdog sammenliknet med konkurrentene. Man kjøper ikke Toyota på grunn av designet, men til tross for det. Siste modell av Avensis har imidlertid hevet seg noe og er nå kanskje på høyde med konkurentene om vi legger godviljen til. Grillen og fronten ble designmessig bedret ved siste oppgradering. Materialvalget innvendig har god kvalitet.

**Fargevalg ![](kule.jpg =12x12)![](kule.jpg =12x12)![](kule.jpg =12x12)**  
Avensis leveres i 10 fargevarianter på karosseriet. Interiøret har 7 varianter: Bra nok innvendig design og materialvalg til tross, Toyota satser mest på mørke farger i innredningen. Kun to lyse fargealternativ i skinn, resten er mørkere, triste farger. I lysere interiørfarger vil bilen føles større: Legg merke til at biler som i det vesentlige er sorte inni virker mindre.

**Økonomi: ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
Kundetilfredshet og god service er Toyotas beste kort. Ingen vet bedre kvaliteten på bilen enn kundene. Og de er strålende fornøyde med Avensis. Dette gjør Toyota til et sikkert kjøp med en brukbar bruktbilpris når du skal bytte inn.

Et pristips på Toyota: Importer bilen fra Danmark. Danske Toyota-forhandlere kan levere Toyota billigere enn norske forhandlere til norske forbrukere. Dette har sammenheng med høyere bilpriser i Danmark som fører til at danske forhandlere får bedre rabatter direkte fra Toyotafabrikken. Dette må vurderes opp mot servicen du får hos de norske forhandlerne. Denne servicen kan imidlertid være verd såpass mye at det kan lønne seg å kjøpe den i Norge.

**Skandaleoppslagene**  
Toyota hadde solid merkebygging frem til skandaleoppslagene om sikkerhetssvikt og tilbake-kallelser som begynte i 2009 og pågår fremdeles  
(se [Toyota Prius](toyotaprius.htm)) . Det var dette solide forarbeidet over mange år som så langt har båret Toyota gjennom denne tillitskrisen. Hadde Toyota vært ny på markedet da denne mediastormen av skandaleoppslag kom, så hadde trolig dette satt en stopper for Toyota. Mange års merkebygging og god service sto av stormen og Toyota har i dag igjen tillit i markedet. De mange fornøyde kundene er bærebjelken videre:

Skandinaviske bileiere svarer i en undersøkelse (publisert i 2010) på spørsmål om de er fornøyd med bilen sin: Undersøkelsen er blant bileiere med årsmodeller mellom 2006 og 2009. Avensis kommer på en 12-plass i kundetilfredshet av 115 biler. Toyotas Prius ligger på plass 3 og Verso ligger på 6-plass og Rav 4 nede på 22-plass. Dette viser tydelig god kundetilfredshet med fabrikkens modeller.

Dette er en meget sterk indikator på bilenes kvalitet og standard og en meget nyttig oversikt for deg som bilkjøper.

**Bruktbil: Peugeot 5008: Stor familiebil med god komfort**

![](/assets/images/Peugeut 50081.jpg)  
Foto: [Christoffer Jore Christensen](christoffer.htm), Tekst [Gunnar Christensen](gunnar.htm)

Peugeots 5008 er en romlig flerbruksbil for deg som vil ha et fullverdig baksete til tre voksne personer og god bagasjeplass. I tillegg er det mulig å få bilen som 7-seter med to barneseter bakerst.

Dette må være Ford S-max sin argeste konkurrent for Peugeots 5008 er nesten like stor og betydelig billigere enn Forden.

Som flerbruksbiler flest er dette en bil med så god takhøyde at jeg slipper å "krype" inn i bilen. Og kjøreopplevelsen er behagelig og sittekomforten god som franske biler flest i denne størrelsen.

Førermiljøet er oversiktelig og speedometeret ligger i synsfeltet slik at jeg slipper å flytte blikket fra trafikken og kan enkelt kontrollere farten. Giret og konsollen er høyere enn mange andre biler. Det kan virke litt "tettpakket". men gir egentlig bedre oversikt.

Skryt skal Peugeot har for nakkestøttene i forsetene. Her er fikse reguleringsmuligheter som gir god og behagelig hodestøtte. Trolig er disse nakkestøttene i tillegg sikrere enn de fleste andre biler på markedet når det gjelder å forebygge nakkesleng. I baksetet virket nakkestøttene litt ruglete på de høyeste nivåene, men de fungerer og har høyde nok til å dekke de mer høyvokstes behov. Baksetet har god beinplass og gode seter. De aller bakerste sitteplassene i 7-seteren er kun for barn. Prøver du deg inn her ligger isjiasen på lur.

God plass til tre voksne i baksetet på individuelle seter med regulerbar ryggvinkel. Bilen har mange fleksible flerbruksløsninger. Stolene i baksetet kan enkelt taes ut og settes inn for å gi bedre bagasjeplass. Panorama sotet glasstak som ekstrautstyr gjør at bilen oppleves stor.

Vi teste baksetet samtidig. Lukket dørene. Fotografen og jeg var dermed plutselig fanget i barnesikringen. Vi fikk ikke opp dørene, ned vinduene eller ropt om hjelp. Fotografen måtte krype fram til forsetet for å slippe fri.

Motoren på 112 hk turbodiesel er ikke sprek, men tilstrekkelig. Automatgiret har en manuell innstilling hvor du kan gire på girspaken eller på "formel 1 - liknende" spaker på rattet. Innstillingen "sport" gir litt raskere giring. Dette kan gjøre det litt morsommere å kjøre automatgiret bil.

Av utstyr nevnes 2-soners klima, navigasjon, ryggesensor, hill hold kontroll som er bakke-starthjelp, regnsensor, ESP og ABS.

Fargeutvalget har få spennende alternativer bortsett fra en flott rødfarge. Det er jo en trend i tiden nå at bilene helst skal se triste ut - med forskjellige varianter av sort og grått som denne testbilen.  
Høyden gjør en flerbruks behageligere å stige inn og ut av.

**Konklusjoner**  
Samlet sett gir Peugeot 5008 et solid og praktisk inntrykk. Denne flerbruksbilen er et bedre og større alternativ enn en stasjonsvogn på grunn av bedre sittekomfort i baksetet, flere bruksmuligheter og bedre takhøyde. Men er dette en solid bil? Denne bilmodellen er for ny til å være med i kundetesten

Er bileierne fornøyd med Peugeot? Undersøkelsen av kundetilfredshet hos bileire er ikke lystig lesning for Peugeot. På en skale fra 1 til 115 havner disse bilene langt nede på lista: Peugeot 107 er på 69-plass, Peugeot 4007 er på 74-plass, Peugeot 206 på 92-plass, Peugeot Partner på elendige 106-plass. Dette lover ikke bra for Peugeot 5008.

**Bruktbil: Volvo V40 2012: God NCAP-test for liten Volvo  
  
![](/assets/images/v401.jpg)**

Foto: [Christoffer Jore Christensen](christoffer.htm) Tekst: [Gunnar Christensen](gunnar.htm)

At den "lille" Volvo V40 stikker av med tittelen sikreste bil i sin klassse på NCAP-testen i 2012 er både oppsiktsvekkende og imponerende. For nå er NCAP-testene utvidet og flere sider ved bilens sikkerhet testes nå enn før. I tillegg har bilen flotte kjøreegenskaper og et tiltalende og moderne design.

Ja, alt er vel og bra med V 40 helt til du setter deg inn i baksetet: Det er trangt å komme seg inn og ut og slik sett likner bilen på Mercedes A-klasse. Så i klassen "kompakte familiebiler" finnes konkurrenter som lettere får bestemor inn i baksetet.

Forsetene har Volvo-kvalitet med god sittekomfort, reguleringer til korsryggstøtte og komfortabel sidestøtte slik du forventer i en større Volvo. Støynivået er meget behagelig for størrelsen. I sum gir dette komfort på langturene og en følelse av å kjøre en større bil.

Prismessig ligger V40 på omtrent samme nivå som Mercedes A-klasse og konkurrerer derfor ikke med Golf som både har større bakseteplass og en lavere prislapp. Det er når du ønsker deg noe mer sporty bil i en høyere komfortklasse enn Golf at du vurderer V 40.

Drivstoff-forbruket har tidligere vært Volvos problem. Moderniseringen av motorene hang etter konkurrentene og bl.a. V 70-serien ble etter hvert tung å selge på grunn av gammel motorteknologi og høyt drivstoff-forbruk sammenliknet med konkurrentene. Dette endret seg rundt 2008 da ny  
motor-teknologi med lavere drivstoff-forbruk kom med Drive-e-serien.

Denne testbilen har et "Helgenen-hvit" karosseri, manuell 6-trinns D2-versjon med 115 hk. turbo-diesel med utslipp 94 gram co2 basert på teknologien Drive-e. Hvert bilmerke har sin kode for drivstoffvennlig kjøring og miljø-utslipp og nye motoralternativer kommer raskere nå enn tidligere på de fleste bilmerker. Også her hos Volvo: Bilkjøpere er for tiden inne i et stim av stadig nye miljøfornyede motorer på de mest solgte bilene hos de kjente merker som Ford, BMW og Toyota. Her er det viktig å velge rett bil til rett bruk og rett lommebok.

En real håndbrekke finner du her: Ikke talentløse trykk-kapper som kanskje virker. Og her er ryggekamera, ryggesensor, klima, cruisekontroll, multiratt, topp musikkanlegg, bluetooth telefonsystem og city safty for å nevne det meste.

Saab-fabrikkenes skjebne har kanskje satt en støkk i Volvo. Nå er Volvo offensiv både med design og motorteknologi. Før var det nesten bare sikkerheten Volvo jobbet mest med. Også sikkerheten følger godt med: V40 markerte ved introduksjonen et høyere sikkerhetsnivå enn alle andre biler med bl.a. utvendig airbag i tilfelle påkjørsel av fotgjengere. Flott levert Volvo.