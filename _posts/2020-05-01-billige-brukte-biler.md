---
layout: post
date: 2020-05-01 15:41:32 +0200
crop_image: true
tags:
- bil
- bruktbil
- billige bruktbiler
- test
- Opel Astra
- sikkerhet
- Toyota Avensis
- Peugteot 5008
- Volvo V70
title: Brukte biler - Opel Astra, Toyota Avensis, Peugeots 5008 og Volvo V70,
excerpt: 'Det som i dag er billige bruktbiler testet vi i helping da de var nye. Her
  gjengir vi testet fra 2008 - 2013. '
image: "/assets/images/superb035.jpg"
image_caption: Bruktbilene har en gang vært nye. Den gang testet vi dem som nye biler.
  Les testene her. Foto Christoffer Jore Christensen
author: _authors/gunnar-christensen.md
categories:
- _category/bil.md
publish_date: 
weight: 5

---
Dette var perioden for manuelt gir god manuell hånd-brekke og fossilt drivstoff. Manuell girkasser er i dag billig å skifte, mens automatgir er betydelig dyrere å skifte. Som bruktbil er biler med fossilt drivstoff tryggere. Tenk deg en brukt El-bil med et batteri som kan eksplodere i løpet av eiertiden din.....

**Bruktbil test Opel Astra 2013**

![](/assets/images/astra1.jpg)  
2013 Astra 5-dørs kombi med 110 hk 1,7 liters diesel og 6-trinns manuell girkasse.

Foto: Christoffer Jore Christensen, Tekst Gunnar Christensen

Designet betyr mye i kampen om kundene. Opel gjør en god jobb med denne utgaven av Astra. Moderne linjer samtidig med god innvendig plass og relativt god plass i baksetet. For det er bakseteplassen det knipes på hos mange av konkurrentene: Astra har bedre baksete-plass enn Mercedes A-klasse og Volvo V40. Selv bestemor kommer seg inn i baksetet på Astra med stokken og gikta. Men som alle bilene i denne klassen er det kun snakk om en fireseter. Plassen i midten bak er ikke beregnet på voksne - noe både nakkestøtte og bredde antyder.

Astra er en lett-kjørt bil det er lett å like. En bil du raskt venner deg til. Betjeningsknappene på dashbordet kan til å begynne med virke litt små og uoversiktlige. Setene er gode og med muligheter for å forlenge stolsetet. Astra har nøkkel-start, altså ikke start/stopp-knapp.

Hva sammenliknes Astra med? Sammenliknes Astra med konkurrenten Ford Focus snakker vi om to biler i samme prisklasse og størrelse.

**Markedsandeler**  
Opel har fått en litt "satt" image. På 60 og 70-tallet var Opel mer offensive på salgsstatistikken enn tilfellet er i dag. Ofte sto valget mellom Opel eller Ford den gang. Hva har skjedd siden da? Er det rust, design eller markedsføring som har sakket salget og tapt markedsandeler? For teknisk sett er Opel godt skrudd sammen. Denne Astraen virker fornuftig, men ikke spennende å kjøre. Sammenliknet med Ford Focus er kjøreegenskapene og motorteknologien litt etter. Men prisklassen er den samme som nybil. Ser du på bruktbil er Astra oftest gustigere i pris en de fleste rivalene..

Opel har begått håndbrekke-tabben. Mange misliker denne trykknappen og foretrekker den tradisjonelle handbrekka: Ford har forstått dette og har ei skikkelig håndbrekke på alle sine personbilmodeller. En slik "liten" ting kan fort tippe valget over på en Focus fremfor en Astra.

**Trykknappen**  
Astra leveres i tre versjoner. Combi 5-dørs, sedan og stasjonsvogn. Også stasjonsvogna og sedanen har bra design og er et veldig kurant valg som liten familiebil.

Testbilen er en Astra 5-dørs kombi med 110 hk 1,7 liters diesel og 6-trinns manuell girkasse. Selv om det høres tydelig at motoren er en diesel, så velger Opel å kalle den "ecoFLEX". Kanskje det høres mer miljøvennlig? Ekstrautstyr på denne bilen er 2-soners klima, ryggekamera, navigasjon og xenonlys for å nevne det viktigste. Også her må du betale ekstra for en DAB-radio på denne årgangen.

**Sikkerhet**  
Sikkerheten er ifølge EURO NCAP på toppnivå med 5 stjerner hos Astra - testet i 2011. Nakkesleng-testen er også rangert i kategori blant de beste. [www.euroncap.com/results/opel_vauxhall/astra_gtc/2011/456.aspx](http://www.euroncap.com/results/opel_vauxhall/astra_gtc/2011/456.aspx)  
Dette er åpenbart en trygg og komfortabel bil å kjøre i. I tillegg virker den solid og "godt skrudd sammen".

Og testbilen har den tristeste gråfargen i boka: Ufortjent for Opel har en rekke lekre fargevalg til Astra bl.a. en fin rødfarge, to flotte blåfarger og en fin grønnfarge i metallakk. Likevel prøver denne forhandleren å prakke på meg triste sorte, hvite og grå farger som forhandlerne nå flommer ov av: Er det ikke nok sorte og grå biler i trafikken nå? Fargen er dessuten en sikkerhetsfaktor. Forhandlerens argument mot glade og mer trafikksikre farger er: "Du vil vel ikke skille deg ut med en rød bil".

Astra er i det tøffeste markedet: Den såkalte "Golfklassen". Det er i denne klassen det selges flest biler og konkurransen er hard. Spørsmålet er derfor om Astra kan måle seg med bestselgerne Focus og Golf. Smak og behag avgjør, men Astra fortjener absolutt en plass i solen sammen med Focus og Golf.

**Toyota Avensis stv 2012**

![](/assets/images/avensis9.jpg)

**Bruktbiltest: Toyota Avensis stasjonsvogn: Oppgradert i 2012**

Foto: Christoffer Jore Christensen, Av Gunnar Christensen

Oppgraderingen merkes straks du setter deg bak rattet: Avensis er nå blitt litt mer lettkjørt og støydempet. En vesentlig forbedring av kjøreegenskapene fra tidligere modeller. Utvendig er endringene små: Kun fronten ble endret ved siste facelift. Fremdeles er Avensis like spennede som et kneipbrød.

Avensis var Toyotas bestselger i Norge med over tre tusen solgte biler i 2011. "Traust og usportslig" er mange motorjournalisters "dom" over Avensis, men brukerne liker denne bilen. Det er egentlig positivt å være traust. I dette ligger pålitelighet, sikkerhet og forutsigbarhet. "Traust" er "godt skrudd sammen" og solid. Just det du ønsker deg av en stor familiebil. Modellen på det norske markedet blir skrudd sammen i England.

**Sikkerhet ![](kule.jpg =12x12)![](kule.jpg =12x12)![](kule.jpg =12x12)**  
5 stjerner i NCAPE er som det skal være i en familiebil som skal frakte hele familien og dekke et variert behov på en sikker måte.

Håndbrekka er en knapp til høyre for rattet. Det redder deg om du trenger den til øvelseskjøring. Om den virker - det har vært flere ulykker den denne håndbrekke ikke virker også med dødelig utfall.

For korte nakkestøtter bak er en alvorlig svikt i sikkerheten:  
Nytt er reguleringsmuligheter på nakkestøttene framme. Dette bedrer trolig nakkeslangbeskyttelsen. I baksetet er nakkestøttene skuffende små og korte og strekker ikke til om du er over 180 i høyde. Dette er en alvorlig sikkerhetssvikt: Samme problemet med nakkestøttene har nye Rav4.

**Komfort ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
Behagelig lavt støynivå.. Avensis har også størrelsen som gir en god storbilfølelse. Testbilen var utstyrt med ryggekamera.

Det er på langtur du blir kjent med en bil. Da får kjørekomforten prøvd seg og du kjenner om du sitter godt og får den rette støtten og behagelige passformen i ryggen som du trenger. Om setet er langt nok så du hviler lårene godt og har det totalt sett komfortabelt i bilen. Alle modeller av Avensis har regulerbar korsryggstøtte i forsetene hvilket er et must. I tillegg flere reguleringsmuligheter på både forsete og selvfølgelig også innstillinger på rattet.

Som i alle stasjonsvogner er sittekomforten i midten bak ikke så hyggelig. For en familie på 5 er derfor flerbruksbilene med tre individuelle seter bak et bedre alternativ. Hvorfor kommer ikke stasjonsvogner i denne størrelsen med tre individuelle seter bak? Her er plass nok til det.

**Motor ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
Testbilen har en to liters dieselmotor som yter 90 KW/124 hk og utstyrs-variant Executive. Motoren er seig og sterk. Akselerasjonen kommer med god styrke i forbikjøringer. Bilen har god nok motorkraft til vanlig bruk. Fremdeles velger de fleste kundene dieselbil, men andelen bensinbiler øker nå. Her er imidlertid ingen "sportknapp" som hever kjøreegenskaper  
eller andre funksjoner.

**Design ![](kule.jpg =12x12)![](kule.jpg =12x12)![](kule.jpg =12x12)**  
Design-messig har Toyota vært en underdog sammenliknet med konkurrentene. Man kjøper ikke Toyota på grunn av designet, men til tross for det. Siste modell av Avensis har imidlertid hevet seg noe og er nå kanskje på høyde med konkurrentene om vi legger godviljen til. Grillen og fronten ble designmessig bedret ved siste oppgradering. Materialvalget innvendig har god kvalitet.

**Fargevalg ![](kule.jpg =12x12)![](kule.jpg =12x12)![](kule.jpg =12x12)**  
Avensis leveres i 10 fargevarianter på karosseriet. Interiøret har 7 varianter: Bra nok innvendig design og materialvalg til tross, Toyota satser mest på mørke farger i innredningen. Kun to lyse fargealternativ i skinn, resten er mørkere, triste farger. I lysere interiørfarger vil bilen føles større: Legg merke til at biler som i det vesentlige er sorte inni virker mindre.

**Økonomi: ![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)![](kule.jpg =12x12)**  
Kundetilfredshet og god service er Toyotas beste kort. Ingen vet bedre kvaliteten på bilen enn kundene. Og de er strålende fornøyde med Avensis. Dette gjør Toyota til et sikkert kjøp med en brukbar bruktbilpris når du skal bytte inn.

**Skandaleoppslagene**  
Toyota hadde solid merkebygging frem til skandaleoppslagene om sikkerhetssvikt og tilbake-kallelser som begynte i 2009 og pågår fremdeles. Det var dette solide forarbeidet over mange år som så langt har båret Toyota gjennom denne tillitskrisen. Hadde Toyota vært ny på markedet da denne media-stormen av skandaleoppslag kom, så hadde trolig dette satt en stopper for Toyota. Mange års merkebygging og god service sto av stormen og Toyota har i dag igjen tillit i markedet. De mange fornøyde kundene er bærebjelken videre:

Skandinaviske bileiere svarer i en undersøkelse (publisert i 2010) på spørsmål om de er fornøyd med bilen sin: Undersøkelsen er blant bileiere med årsmodeller mellom 2006 og 2009. Avensis kommer på en 12-plass i kundetilfredshet av 115 biler. Toyotas Prius ligger på plass 3 og Verso ligger på 6-plass og Rav 4 nede på 22-plass. Dette viser tydelig god kundetilfredshet med fabrikkens modeller.

Dette er en meget sterk indikator på bilenes kvalitet og standard og en meget nyttig oversikt for deg som bilkjøper.

**Bruktbil: Peugeot 5008: Stor familiebil med god komfort**

![](/assets/images/Peugeut 50081.jpg)  
Foto: Christoffer Jore Christensen, Tekst Gunnar Christensen

Fakta om testbilen: Peugeot 5008 - 2012 modell., 1,6 liter med 112 hk fra  
en firesylindret turbodieselmotor, Sekstrinns automat girkasse. NCAP-testet med 5 stjerne 2012-prisklasse fra kr. 316.400,-

5008 er en romlig flerbruksbil for deg som vil ha et fullverdig baksete til tre voksne personer og god bagasjeplass. I tillegg er det mulig å få bilen som 7-seter med to barneseter bakerst.

Dette må være Ford S-max sin argeste konkurrent for Peugeots 5008 er nesten like stor og betydelig billigere enn Forden.

Som flerbruksbiler flest er dette en bil med så god takhøyde at jeg slipper å "krype" inn i bilen. Og kjøreopplevelsen er behagelig og sittekomforten god som franske biler flest i denne størrelsen.

Førermiljøet er oversiktlig og speedometeret ligger i synsfeltet slik at jeg slipper å flytte blikket fra trafikken og kan enkelt kontrollere farten. Giret og konsollen er høyere enn mange andre biler. Det kan virke litt "tettpakket". men gir egentlig bedre oversikt.

Skryt skal Peugeot har for nakkestøttene i forsetene. Her er fikse reguleringsmuligheter som gir god og behagelig hodestøtte. Trolig er disse nakkestøttene i tillegg sikrere enn de fleste andre biler på markedet når det gjelder å forebygge nakkesleng. I baksetet virket nakkestøttene litt ruglete på de høyeste nivåene, men de fungerer og har høyde nok til å dekke de mer høyvokstes behov. Baksetet har god beinplass og gode seter. De aller bakerste sitteplassene i 7-seteren er kun for barn. Prøver du deg inn her ligger isjiasen på lur.

God plass til tre voksne i baksetet på individuelle seter med regulerbar ryggvinkel. Bilen har mange fleksible flerbruksløsninger. Stolene i baksetet kan enkelt taes ut og settes inn for å gi bedre bagasjeplass. Panorama sotet glasstak som ekstrautstyr gjør at bilen oppleves stor.

Vi teste baksetet samtidig. Lukket dørene. Fotografen og jeg var dermed plutselig fanget i barnesikringen. Vi fikk ikke opp dørene, ned vinduene eller ropt om hjelp. Fotografen måtte krype fram til forsetet for å slippe fri.

Motoren på 112 hk turbodiesel er ikke sprek, men tilstrekkelig. Automatgiret har en manuell innstilling hvor du kan gire på girspaken eller på "formel 1 - liknende" spaker på rattet. Innstillingen "sport" gir litt raskere giring. Dette kan gjøre det litt morsommere å kjøre automatgiret bil.

Av utstyr nevnes 2-soners klima, navigasjon, ryggesensor, hill hold kontroll som er bakke-starthjelp, regnsensor, ESP og ABS.

Fargeutvalget har få spennende alternativer bortsett fra en flott rødfarge. Det er jo en trend i tiden nå at bilene helst skal se triste ut - med forskjellige varianter av sort og grått som denne testbilen.  
Høyden gjør en flerbruksbil behageligere å stige inn og ut av.

**Konklusjoner**  
Samlet sett gir Peugeot 5008 et solid og praktisk inntrykk. Denne flerbruksbilen er et bedre og større alternativ enn en stasjonsvogn på grunn av bedre sittekomfort i baksetet, flere bruksmuligheter og bedre takhøyde. Men er dette en solid bil? Denne bilmodellen er for ny til å være med i kundetesten

Er bileierne fornøyd med Peugeot? Undersøkelsen av kundetilfredshet hos bileire er ikke lystig lesning for Peugeot. På en skala fra 1 til 115 havner disse bilene langt nede på lista: Peugeot 107 er på 69-plass, Peugeot 4007 er på 74-plass, Peugeot 206 på 92-plass, Peugeot Partner på elendige 106-plass. Dette lover ikke bra for Peugeot 5008.

**Bruktbiltest: Volvo V70 2008**

![](/assets/images/volvov70.jpg)

Volvo V70 2.0D med 136 hk fra en firesylindret. For mange er bilvalg et spørsmål om følelser. Det er en herlig følelse å sitte bak rattet i denne bilen. Den oppleves solid og godt skrudd sammen. Flotte kjøreegenskaper. Støysvak dieselmotor. Vidunderlige seter med varme. Varme også i baksetet. Flott lettbetjent musikk-anlegg. Kort sagt en herlig kjøremaskin.

**Pris og kvalitet**  
Testbilen har en toliters diesel på 136 hestekrefter. Det er nok krefter om du har lesset bilen full eller skal dra båten langs landeveien. Ei uke og omkring 90 mil har jeg kjørt bilen langs E 18 og E 39. Kjøring i by og land og på all slag vei. Personlig liker jeg ikke skinnseter som oppleves klamme, men de fleste som kjøper denne bilen velger skinn. Bare en ting er trist med denne bilen: Det er prisen. Over fire hundre tusen spenn er drøyt. Men så finnes den da med en 109-hesters diesel femti tusen billigere.

Men stopp litt: Hvorfor er Volvo eiere villige til å gi trehundreogfemti tusen spenn for den rimeligste V70? Når det finnes både Skoda Superb, Ford Mondeo, Toyota Avensis, og flere andre like store kvalitetsbiler med prislapp på omkring tre hundre tusen - altså billigere enn V70. Kan det være den gode sittekomforten, statusfaktoren eller designet?

**Kollisjonssikkerhet**  
Volvos legendariske kollisjonssikkerhet er denne bilen ikke lenger alene om. Alle konkurrentene har oppnådd fem stjerner i den europeiske sikkerhets-testen. Sikkerhet er blitt et satsingsområde i bilindustrien. Forbedringer skjer hele tiden.

**Økonomi og miljø**  
Drivstofforbruket var tidligere en Volvo V70-ulempe: Nå går denne bilen ifølge Volvo på en halvliter diesel på mila hvilket er bra vekta tatt i betraktning. Og miljøprofilen skjerpes for hvert år her som hos alle bilprodusenter.

**Test**  
Bilen ble testet med piggfrie vinterdekk: Det ble en utrygg opplevelse da det kom våt nysnø en dag i testperioden. Piggdekk på denne bilen er derfor absolutt å foretrekke. I vår test brukte bilen 0,6 liter diesel pr. mil på vinterdekk med hovedsakelig "langkjøring".