---
layout: post
date: 2019-06-24T20:09:16.000+00:00
crop_image: true
tags:
- Lanzarote
- solferie
- Playa Blanca
- Papagayo
- 'vær '
- leiebil
- charter
- charterreise
- snyteri
- Kanariøyene
- vulkanøy
title: " Sydentur til Lanzarote med bare en soldag på ei uke"
excerpt: 'Forbrukertest: Hotell Iberostar Papagayo Lanzarote. Lanzarote er ikke hva
  det en gang var etter tre besøk. I alle fall ikke når det gjelder været på Playa
  Blanca'
image: "/assets/images/lanza.jpg"
image_caption: 'Foto: Jens Christian Jore Christensen. Utsikt fra hotellet.'
author: _authors/gunnar-christensen.md
categories:
- _category/reise.md
publish_date: 
weight: 5

---
Dårligere vær rammer nå alle Kanariøyene liksom mange andre steder i verden. Skal du være sikker på å kjenne sommersol på kroppen i vinterhalvåret må du velge andre reisemål.

**Reisemålet: Playa Blanca**  
Playa Blanca var en liten ukjent fiskerlandsby da vi besøkte Lanzarote første gang i 1975. Med en leiebil fra Puerto del Carmen humpet vi på en smal, støvet landevei til Papagayostrendene som få kjente til den gang. I dag er veiene på øya betydelig bedre

1986 tok vi inn på et lite nybygd hotell like ved havnen i Blanca som nå var vokst til et lite turistsenter med en liten strandpromenade med bystrand i sentrum. Hovedattraksjonen er likevel Papagayostrendene som nå er blitt så berømte. Papagayostrendene er nå friareal, men der er bilvei til tre av de fire strendene samt strendene som ligger på østkysten.

Nå er Playa Blanca blitt betydelig større med et velutviklet tilbud av hoteller og handelsnæring samt et betydelig antall restauranter. Fra Playa Blanca går ferge til Fuerteventuras forblåste nordkyst.

![](/assets/images/lanz.jpg)

**Været kan ødelegge mye for en sydentur ment som "solferie**".  
Vi ankom og kjørte leiebil fra flyplassen til hotellet i vekslende øsregn og sol. Videre var det skyet med regnbyger og iskald vind andre dagen. Tredje dagen var det så kaldt at vi måtte bruke norske vinterklær under besøk på vulkanområdet Timanfaya, landsbymarkedet Teguize, kamelridning i nasjonalparken og den grønne lagunen i El Golfo. Deretter fortsatte skyet vær fremdeles med en isende vind resten av oppholdet med unntak av den nest siste dagen som var en kjærkommen, men kjølig solskinnsdag: Denne solskinnsdagen tilbrakte vi på den ytterste Papagayostranden. Der var en lun lagune som var fin å svømme i med ly for den kalde vinden. Her var også en liten restaurant på høyden over stranden.

Været både på Lanzarote og ellers på Kanariøyene er ustabilt om vinteren - du er aldri er garantert å få fint vær her i vinterhalvåret. Været på Lanzarote er med andre ord betydelig dårligere enn det som opplyses i reklamen.

![](/assets/images/lanzarot.jpg)

**Hotellet: Hotell Iberostar Papagayo**  
Oppholdet på Hotell Iberostar Papagayo ble kjøpt med "all inclusive" hvilket betyr at alle måltider er inkludert i prisen. Et nyere fire-stjernes hotell med utsikt til de berømte Papagayostrendene ved landsbyen Playa Blanca på sydkysten. Hotellet er bedre enn andre fire-stjernershoteller vi har testet.

Kan du tenke deg noe bedre enn å sjekke inn på et rolig hotell i vakre og landlige omgivelser ved sjøen hvor du kan både se og høre bølgene slå mot stranden. Ingen lyd av biler og trafikk, ingen støyende diskotek og andre støykilder. Bare bølgene som slår mot stranden under klippene; Når du skal sove - og når du våkner om morgenen.

Hotellet har fin atmosfære og beliggenhet med utsikt over sjøen. Servicen på hotellet er helt topp. Likeså maten som er variert og med rikholdig mengde og utvalg. Fersk fisk på grillen rett fra havet levert fra havna samme morgen.

Renholdet både på rommet og ellers på hotellet er helt i toppklasse og rommene er fine og med flott bad. Betaler du ekstra for havutsikt vil du nyte en flott utsikt vel verd ekstra slanter. Her er også en svært liten spaa-avdeling og muligheter for å spille tennis. Et eget sted for naturister på taket ble det opplyst i resepsjonen.

Hotellet er svært populært hos engelske og tyske turister og der finnes en rekke positive gjestekommentarer på hotellet på Internett. Dette hotellet får du lyst til å besøke igjen.

**Leiebil - se opp for "snyteri"**  
Vi valgte leiebil denne gang. Etter mange tidligere charterturer med langdryg venting på flyplassen ved ankomst og avgang og en uendelighet av omkjøringer til alle hoteller underveis før vi endelig etter en halv dag i buss er på hotellet. Bil-leie ble valgt denne gang og det ble billigere enn charterbuss tur/retur flyplassen og så hadde vi bil hele uka til disposisjon som bonus.

**Postkort**  
En ting er likevel ved det gode gamle på Lanzarote: Postkortene vi sendte fra Hotell Iberostar Papagayo ligger i postkassene til venner og familie to uker etter at vi er kommet hjem til Norge. Da er det fremdeles håp for sydenreiser.