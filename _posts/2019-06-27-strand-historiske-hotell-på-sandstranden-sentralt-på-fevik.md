---
layout: post
date: 2019-06-27 17:14:26 +0200
crop_image: true
tags: []
title: Strand historiske Hotell på sandstranden sentralt på Fevik
excerpt: 'Test: Strand Hotell på Fevik er en Sørlandsperle både når det gjelder beliggenhet
  og akitektur. Her har selskapslokaler og kjøkkenet vært testet fra 1960-tallet og
  frem til i dag: Barnedåp, konfirmasjon og bryllup i tillegg til en rekke andre anledninger.
  I løpet av denne tiden er hotellet oppgradert fra sommerhotell til helårshotell.'
image: "/assets/images/strandhotutsikt.jpg"
image_caption: " Foto: Gunnar Christensen"
author: _authors/gunnar-christensen.md
categories:
- _category/hotell.md
publish_date: 
weight: 2

---

**Historie**  
Hotellet har lange tradisjoner og tilhører kjeden historieske hoteller. Helt siden 1937 har Strand Hotel, Fevik vært et attraktivt feriested i skjærgården. Hotellet har tiltrukket seg kjente gjester som forfatteren Roald Dahl: Han var stamgjest her i over 30 år, sammen med sin Oscar-belønnede kone Patricia Neal.

Hotellet ble i sin tid bygd med eksklusive kvaliteter:   
\- Opprinnelig var spisesal m.m. dekorert med originalmalerier direkte på veggen av kjent kunstner fra hotellets første år. Dette er beklageligvis ødelagt med overmaling og tapetsering og er trolig gått tapt for all fremtid.   
\- Opprinnelig var dansegulvet eksklusivt spesialkonstruert for dans slik at det gav litt etter for bevegelsen på gulvet og gjorde det behageligere å danse på parketten, særlig med selskapsdans. Dette eksklusive dansegulvet ble ødelagt i forbindelse med en av oppusningene på 80-tallet. Det opprinnelige dansegulvet er nå tapt for fremtiden - og trolig for dyrt å rekonstruere eller det finnes kanskje ikke håndverkere som kan bygge slike gulv i dag.   
Slike skandaler burde riksantikvaren forhindret.

**Et moderne og attraktivt hotell**  
I de senere år har det kommet nye påbygg med konferansesal og spa samt mer moderne hotellrom. Ute arealet er også forbedret og oppgradert. Stranden er den samme med finkornet sand og deilig vann rett inn Fevikkilen fra havet.

Skjærgården utenfor har idylliske øyer og en kanal for småbåter som skal til Grimstad havn. Fevikområde er kjent for det fine rødlige fjellet i skjærgården og en rekke fine finkornede sandstrender, kanskje flere sandstrender innen dette begrensede område enn noe annet sted på Sørlandet. Lokalbefolkningen velger strand ut i fra vindretningen. Stranden Storesand er av VG kåret til Norges fineste sandstrand for noen år tilbake.  
  
Fra hotellet går gang og sykkelstier i begge retninger til Arendal og Grimstad. Regelmessig bussforbindelse i begge retninger. Kort bilvei til småbyene på Sørlandet, 2 flyplasser - Gullknapp i Froland og Kjevik i Kristiansand - samt den populære dyreparken mellom Lillesand og Kristiansand.

De senere år er hotellet vel drevet og maten av god standard med fokus på lokalproduserte råvarer og god kokkekunst.   
Hotellet fikk ny ledelse i 2017.

Behagelig stille og rolig område på stranden ved havkanten. Populær langgrunn sandstrand trygg og god for småbarnsfamilier - både for hotellets gjester og fastboende. Innerst i en bukt - Fevikkilen - med havet rett ut. Lite berørt av støy fra lokal kystvei mellom Arendal og Grimstad.

[http://www.strandhotelfevik.no/no-no/hotellet/om-hotellet](http://www.strandhotelfevik.no/no-no/hotellet/om-hotellet "http://www.strandhotelfevik.no/no-no/hotellet/om-hotellet")