---
layout: post
date: 2019-06-21T07:28:59.000+00:00
crop_image: true
author: _authors/gunnar-christensen.md
tags: []
title: Eksotisk, vakker men uforutsigbar
excerpt: 'Hver morgen stiger en skog av master og seil frem over horisonten utenfor
  Negombos kyststripe: Fiskerne kommer med dagens fangst i sine tradisjonelle, spinkle
  småbåter. Det likner et mektig sjøslag og er kampen for det dagligebrød i et farlig
  farvann hjemsøkt av menneskeetende hai. '
image: "/assets/images/fiskere.jpg"
image_caption: 'Foto Gunnar Christensen. Hver morgen stiger en skog av master og seil
  frem over horisonten utenfor Negombos kyststripe: Fiskerne kommer med dagens fangst
  i sine tradisjonelle, spinkle småbåter. Det likner et mektig sjøslag og er kampen
  for det dagligebrød i et farlig farvann hjemsøkt av menneskeetende hai. '
categories:
- _category/reise.md
publish_date: 
weight: 1

---
**Fiskerne deler broderlig**  
Fisken de bringer i land er den hardt tiltrengte næring menneskene alltid har slitt for på Sri Lanka. Fisken fordeles på den glitrende stranden under palmene: Noe til fiskernes familier, naboer og resten til markedene i byen. Nye fiskeredskaper effektiviserer og utkonkurrerer disse enkle garnredskapene, men fiskerne deler broderlig så alle får.

![](http://www.helping.no/srilankabat.jpg)

Markedene er eksotiske: Her tilbyes alt hva landet kan oppdrive av frukter, fisk skalldyr, edelstener, te vakre batikkplagg og bilder samt mange slag håndverksarbeider. Landets import er på et minimum og innførte varer er dyre og vanskelige å få tak i. Mange finere stoffer er rimelige for europeere, og en skredder syr gjerne en dress på dagen ­eller en vakker sari, stedets kvinneplagg, for en utrolig lav sum.

**Turisme**  
De første skandinaviske pakketurene til Sri Lanka kom rundt 1970. Tamil-konflikten nord i landet har dempet utviklingen i turismen i betydelig grad.

Tross beliggenheten 69 grader nord for ekvator, og med vintertemperatur som norsk sommer på det varmeste er Sri Lanka et fremragende reisemål forbading og solskinn. Men solen er for sterk for solbad hele dagen på norsk hud. Havet har strie strømmer som gjør bading farlig enkelte steder. Innsjøene har krokodiller. Få hoteller har svømmebasseng, så turistene er henviste til de vakre glitrende sannstrendene. Ved hotellene bevoktes disse av badevakter som bestemmer når det er trygt å bade. Uerfarne turister bør ikke svømme på dypere vann enn sin egen høyde fra bunnen og ikke når bølgene er høye. Sri Lanka ligger i et havområde hvor de farligste haiene finnes, men verken turister eller fiskere har sett noen, påståes det. Det antaes derfor at de farlige haiene ikke går så nær inn på kysten at det får konsekvenser for bading langs stranden.

De lokale rettene ris og karri er vanligvis ikke krydret for norske ganer, men dette finnes også i mildere varianter. Lokal mat sammen med deilig, frisk frukt og ferske skalldyr anbefales. Sri Lanka er berømt for sin te. Det er populært å kjøpe med seg te kjøpt på de lokale plantasjer i høylandet.

Mest populært å kjøpe med seg fra Sri Lanka er foruten te, dansemasker og vakker batikk. De vakre verdenskjente edelsteinene finnes i rike mengder til rimeligere priser enn de fleste andre steder. Edelsteinene slipes for hånd på flere lokale sliperier. Men vær på vakt for lureri: Det kreves god kunnskap for ikke å bli lurt på prisen...

![](http://www.helping.no/elefant.jpg)

**Severdigheter**  
Arkeologisk interessert har mange godbiter på denne øya. Her fantes ved vår tidsregnings begynnelse millionbyer og avanserte vanningsanlegg som fremdeles er i bruk og byadministrasjoner som talte over tusen mennesker. Men trø varsom i graset ? her er mange giftslanger.

Flere severdigheter er tilknyttet landets religiøse tradisjon. Ved Anuradhapadura finnes verdens eldste tempel, påståes det lokalt. Det inneholder Buddhas tann. Ved Anuradhapadura finnes også verdens eldste historiske tre, 2500 år gammelt. Igjen ifølge lokale påstander. På toppen av et fjell på størrelse med Gallepiggen finnes et kloster bygd der fordi et av Buddhas fotspor gjør stedet hellig. Dermed kommer mange pilgrimmer dit.

Jernbanen har to forskjellige sporbredder. De eldste smalsporede togene dekker lokalsteder og stammer fra den engelske kolonitiden. Langdistansene dekkes av nyere tog produsert i Canada. Jernbanetrafikk er rimelig og dermed tilgjengelig for de fleste.

Turister foretrekker oftest drosjene. De dekker som oftest turistenes behov til tross forfor sin oftest skrøpelige tekniske forfatning. Men OBS: Uoppmerksomme turister kan lett bli lurt på prisen hvis den ikke avtales på forhånd.

**Tradisjonelle fiskebåt på Negombo-stranden**

**Religion**  
Fire verdensreligioner er representert på Sri Lanka. Hinduene som holder til i nord ? bedre kjent som tamiler dekker omkring tjue prosent, muslimer og kristne står for omkring åtte prosent og resten domineres av den eldste tradisjonen innen buddhismen, Theravada.

Buddhistisk religiøs praksis bygger på tanken om medlidenhet og kjærlighet med alt som lever. I tillegg avtandstaken til materielle påvirkninger, noe munker og nonner tar størst mulig konsekvens av. Ved omkring tusen hellige steder på øya finnes omkring tjue tusen munker og et mindre antall nonner. De bor ikke i kloster liksom i vestens kristen kultur, men tar aktivt del i samfunnets dagligliv. Munker og legfolk har siden Buddhas tid hatt en gjensidig avhengighet av hverandre. Legfolk er de næringsdrivende. De forsørger seg selv og munkene med livets nødvendigheter, mens munkene står for det åndelige.

Over alt på gater og torg finnes munker i sine lett gjenkjennelige orange kapper, med paraply mot sol og regn, og tiggerskål. Alt de eier og har på seg er gaver fra legfolk. De anses å ha høyere åndelig status enn legfolk fordi de tenkes å være nærmere Nirvana og derfor har få gjenfødsler framfor seg.

De hellige stedene hvor de fleste munkene lever har en Stupa, et bodhi-tre og et tempel. Stupaen er helligst og finnes i forskjellige størrelser: En rund kuppel med fire offeraltere ved foten, samt et spir på toppen. Tradisjonelt inneholdt stupaer Buddha-relikvier. Bodhi-treet er hellig fordi Buddha skal ha fått sin visdom under et tre av denne art. Tempelet har malerier og billedlige fremstillinger av myter. Sentralt i tempelet er Buddha-figuren, oftest sittende i lotusstilling.

Ved de hellige stedene kommer og går legfolk for å be og meditere foran treet og Buddha-figuren, eller ofre røkelse og blomster. Det er ingen regelmessige seremonier ved disse stedene. Menneskene kommer og går når det passer dem.

**Ekteskap**  
Gamle normer for ekteskapsinngåelse er gradvis i forandring. Foreldre bestemte tidligere barnas fremtidige ekteskapelige fremtidsskjebne, og slik er det delvis fremdeles. Når avisspaltene ettersøker maker er det ofte foreldrene som står bak etterspørselen, ikke de unge selv. Horoskop og sosial status er vurderingsgrunnlag. Europeere er svært populære på ekteskapsmarkedet...

OBS: Etter terror på Sri Lanka april 2019 anbefales en omfattende risikovurdering før reise hit. Les alltid UDs oppdaterte reiseråd før du reiser: [https://www.regjeringen.no/no/tema/utenrikssaker/reiseinformasjon/velg-land/reiseinfo_srilanka/id2424492/](https://www.regjeringen.no/no/tema/utenrikssaker/reiseinformasjon/velg-land/reiseinfo_srilanka/id2424492/ "https://www.regjeringen.no/no/tema/utenrikssaker/reiseinformasjon/velg-land/reiseinfo_srilanka/id2424492/")