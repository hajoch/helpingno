---
layout: post
date: 2019-06-21T08:03:25.000+00:00
crop_image: false
author: _authors/gunnar-christensen.md
tags: []
title: 'Forbrukertest: Rondane Spa Høyfjellshotell og Hytter nærmest høyfjellet'
excerpt: Like under tregrensen i Rondane ligger Rondane Spa med vakker utsikt mot
  høyfjellet. En bygningsmasse som har stått der en stund og som derfor ikke er helt
  ny, men velholdt og fungerer greit og gir deg muligheter for flotte naturopplevelser
  både til fots og faktisk også på sykkel helt inn til Rondevassbu. Flere fjelltopper
  over to tusen meters ved Rondevassbu har høyde som innbyr til spreke naturopplevelser.
image: "/assets/images/rondanespa.jpg"
image_caption: Foto Gunnar Christensen
categories:
- _category/fritid.md
publish_date: 
weight: 5

---
Oftest er det hotellet nærmest høyfjellet som tilbyr deg den mest komfortable overnattingen som bad med dusj etc. liksom her. En dusj er ingen selvfølge i høyfjellet og fremstår som rene luksusen til fjellheimen å være.

Vi er en familie på fem som leide en leilighet i tilknytning til hotellet i fire døgn. Leiligheten hadde sengeplass til seks personer og eget kjøkken bad og to soverom. Bortsett fra en hemningsløs knirking i gulvet var denne leiligheten aldeles utmerket med egen liten, overbygd luftealtan. Herfra var utsikten innbydende og omgivelsene fredelige. Du er ute i naturen her og det er deilig å ha ro rundt seg. En liten dagligvarebutikk i nærheten har de nødvendigste varene om du ikke bruker hotellets spisested.

Hotellet leier ut sykler om du ikke har med egne. Fysisk sett er det bilvei fra hotellet helt inn til turistforeningens hytte Rondevassbu, men du har ikke anledning til å kjøre med bil denne grusveien inn dit. Kun et stykke til en parkeringsplass for fjellturister. På veien må du betale deg gjennom en privat bomvei og betale en døgnpris på parkeringsplassen i retning Rondevassbu. På denne parkeringsplassen er der også sykkelleie og betjent hjelp med sykkelleie deler av dagen. Hvis du går inn til Rondevassbu til forts kan du leie sykler for hjemturen til parkeringsplassen om du vil.

Rondane var det første norske fjellområdet som ble vernet. Området har tilrettelagte turister organisert av Den Norske Turistforening. Her kan du vandre fra hytte til hytte på samme måten som i Jotunheimen og på Hardangervidda. Rondane har et åpent og vakkert landskap.

Nettsted: [www.rondane.no](http://www.rondane.no/)