---
layout: post
date: 2019-06-21 10:39:45 +0200
crop_image: true
tags: []
title: Landeveispiratene
excerpt: 'De fleste norske bilister tror tyske bilverksteder er betydelig billigere
  enn norske. Det er derfor nå på tide at sannheten kommer frem: Sannheten om de skyhøye,
  tyske verkstedprisene.'
image: "/assets/images/saab5.jpg"
image_caption: Foto Gunnar Christensen
author: _authors/gunnar-christensen.md
categories:
- _category/bil.md
publish_date: 
weight: 1

---
Ligg unna de tyske landeveispriratene!

På vei tilbake fra en begivenhetsrik bilferie til Paris skjedde det på fredagskvelden en høstdag i oktober 2002: Mor, far og tre barn på vei hjem til Norge på motorveien nord for Hamburg med danskebåten som mål. Clutchen begynner å slure og blir raskt svakere. Med nød og neppe lar bilen seg overtale til å bringe familien til et hotell i Schleswig. Så er det definitivt stopp.

Det er da det hele starter. Telefon til NAF-alarmsentralen i Oslo: Det var i utgangspunktet et gode å kunne ringe til en norsk alarmsentral. En alarmsentral som forventes å ha kunnskap om lokale forhold i området. Kunnskap nok til å kunne lose situasjonen for en sliten familie på en lang reise.

Lokal tysk bil-bergingsbil fra ADAC ankommer og konkluderer clutch havari. Bilen må til Kiel, hevdes det. På stedet opplevdes episoden uvirkelig. Før avreise hadde bilen både NAF-test og full service.

\- Hvorfor står det skilting om verksted på motorveien, når bilen ikke kan repareres i Schleswig?  
\- Fordi det er en spesiell Saab. Den kan ikke repareres her, svares det av representanten for ADAC: Dette er en Saab 9000CSE...

Ny telefon til NAF-alarmsentral:

\- Sludder. Clutchen er lik på de fleste modellene. Vær OBS på at de prøver å finne den dyreste løsningen for oss. Da tjener de mest på bilbergingen, opplyser NAF-alarmsentralen som må betale for bergingen: De prøver seg alltid. Har du bedt om å få bilen på merkeverksted?

\- Nei. Jeg har bare bedt om å få den reparert på nærmeste verksted.

I løpet av kvelden hentes bilen på hotellet, og fraktes til firmaet Saab Zentrum i Kiel som skal være det nærmeste stedet hvor bilen kan repareres får jeg opplyst av NAF-alarmsentral.

Sjokket kommer med beskjeden om prisen på reparasjonen tidlig mandag morgen: Rundt to tusen Euro! Det må bestilles deler og bilen kan først hentes tirsdag.

\- Det er jo over 14.000 kroner! Har de ikke engang lagervare av så kurante deler som en clutch hos en merkeforhandler?

\- Det er hva du må betale i Norge, svares det på Alarmsentralen, hvilket viste seg å være sludder:  
En rask telefon til Norge gir raskt beskjed om at reparasjonen er godt over det jeg må betale i Arendal. Men nå er situasjonen låst. NAF dekker kun bil-berging fram til nærmeste verksted som kan reparere, får jeg opplyst: Videre frakt må jeg dermed selv betale. Men hotell dekkes av NAF-medlemskapet så lenge bilen er på verkstedet. Så er det slutt på NAFs hjelp på veien. Verkstedet og regningen er naturligvis mitt bord.

Jeg husker en clutch reparasjon jeg hadde i Hamburg for noen år tilbake på en gammel BMW jeg da hadde. Hos merkeforhandler i Hamburg måtte jeg ut med over dobbelt så mye som den samme reparasjon kostet hos merkeforhandler i Kristiansand S. Det er med andre ord ikke noe poeng i denne saken at det er en svensk bil denne gang. Mistanken om at noe tilsvarende var i sving nå var ikke til å komme bort ifra. Nå satt jeg på ny i en felle: Tatt av de tyske piratene nok en gang.

Når regnestykket i ettertid kommer på plass blir reparasjonen vel ti tusen kroner dyrere enn det jeg kunne oppnå i Arendal. Fem tusen dyrere enn lokalt merkeverksted som dyreste alternativ. Jeg spør meg da: Har NAF gjort jobben sin?