---
layout: post
date: 2019-06-19T11:45:50.000+00:00
crop_image: true
author: _authors/gunnar-christensen.md
tags:
- jolle
- båt
- båt påhengsmotor
- båttest
title: Pioner 13
excerpt: Dette er en solid og trygg båt å slippe barna ut i med en liten påhenger.
  Kommer du opp i motorer over 8 hk får du problemer med at båten spruter. Du blir
  søkk våt når sjø og vind kommer inn fra baugen eller siden. Båt-test.
image: "/assets/images/pioner.13.jpg"
image_caption: Foto Pioner
categories:
- _category/båt.md
publish_date: 2019-07-03T22:00:00.000+00:00
weight: 3

---
Pioner 13 er så stødig at en voksen kan stå i siden på båten uten at den krenger nevneverdig. Båten er prøvd med 4 forskjellige påhengsmotorer.

En super hyttebåt botsett fra at denne versjonen ikke er selvlensende. Der er kommet en ny modell av Pioner 13 på markedet med selvlens, men denne konstruksjonen er etter manges mening mislykket: Selvlens-systemet virker ikke som det skal og der er alltid vann bakerst i båten - med påfølgende groing i dørken. Og så er det vanskelig å komme til med øsing slik den er konstruert. Du vrikker lett foten i de umulige dørk-konstruksjonene som den nye selvlensende båten har. Særlig om du er barbent. Derfor er den eldre modellen bedre - om du da orker å øse den.

Konklusjon  
Jolla har en utrolig god flyteevne og er det sikreste i denne størrelsen du kan slippe barna ut på sjøen i. Båten er tungrodd, men retning-stabil og stødig. Mykplasten gjør den robust.

Nyeste versjoner av Pioner 13 har selvlens-system som ikke er like populært som selvlens-systemet i mange andre båter: Det blir alltid liggende vann og skvulpe i bunnen mellom rillene til å gå på. Og disse rillene er det lett å vrikke foten på. Konklusjon den gamle versjonen er best om du kan øse båten.

Motorer:  
**Yamaha 4 hk** **2-takt:**  
Mindre barn kan ha problemer med å starte en-sylindrene små-motorer: Vi hadde først en ny 4 hk Yamaha på båten, men barna klarte ikke å starte denne motoren da de var mindre. Dermed fikk denne motoren bare en sesong på båten og ble så skiftet ut.

**Evinrude 6 hk 2-takt**:  
Kjøpt brukt hos merkeforhandler. Denne motoren var lett-startet 2 cylinder og en fin motor for barna. Den gikk pent og uten tekniske problemer i 5 sesonger. I tillegg er den lettere å løfte på enn andre motorer i denne størrelsen.

Teknisk sett har denne motoren en del plastløsninger som på sikt trenger raskere utskiftning enn vanlige metalldeler. Dette er forklaringen på den brukervennlige, lette vekten.

**Tohatsu 8 hk 2 takt:**  
Tohatsu 8 hk 2-takt 2 cyl. modell 1998 kjøpt brukt hos båt-forhandler i 2002. Motoren har god kvalitet - er lett-startet, startvillig og går problemfritt. Kun tennplugger er skiftet. I tillegg er motoren ferskvanns-kjørt hver høst. Motoren får Pioner 13 i plan med to personer ombord.

Denne 2-sylindrede Tohatsuen klarte barna lett å starte. En 2-sylinder motor går penere og er et bedre valg når man skal velge en liten 2-takts-motor til jolla.

**Yamaha 9,9hk 2- takt:**  
Motoren ble kjøpt ny hos forhandler. Dette er en driftsikker og god motor, men kanskje litt i sterkeste laget til båten med ett mindreårig barn ombord. Særlig hvis motoren er trimmet til 15 hk. Med 5 ombord trenger du imidlertid denne motorstyrken.