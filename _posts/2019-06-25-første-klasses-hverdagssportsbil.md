---
layout: post
date: 2019-06-25T14:43:31.000+00:00
crop_image: true
tags:
- bil
- Mercedes
- biltest
- A-klasse
- sportutgave
- golfklassen
title: Første-klasses hverdagssportsbil
excerpt: 'Bruktbiltest - billig bil fra 2013: Mercedes Benz A-klasse AMG: Mercedes
  er mest kjent for sine mektige stasjonsvogner med store prislapper. Det tyske kvalitetsmerket
  har trådd varsomt inn på markedet med de mindre bilene. '
image: "/assets/images/mercedes4.jpg"
image_caption: 'Foto: Christoffer Jore Christensen'
author: _authors/christoffer-jore-christensen.md
categories:
- _category/bil.md
publish_date: 
weight: 4

---
A-klasse og B-klasse er de minste modellene og det virker som om disse har vært lite prioritert av stormerket, inntil nå. Nå er endelig den utskjelte A-klassen oppdatert. Helping Bil prøvekjørte:

Første generasjon A-klasse kom i 1997 og har tross ryktet solgt over én million enheter på verdensbasis. Salgstallene skyldes muligens at A-klassen ble verdens første småbil med stabilitetskontroll. Det tok imidlertid Mercedes flere forsøk å lykkes med dette. Første forsøk på denne testen gikk ikke bra. Allerede samme året bilen ble introdusert, feilet den på stabilitetstesten og har siden hatt kallenavnet "veltepetter".

Dette endres nå fullstendig. Den nyere Mercedes Benz A-klasse ble lansert i Norge 15. September 2012 og vakte momentant oppsikt. En god nyhet som skal redde Mercedes' småbilrykte. Tredje generasjons A-klasse er nemlig totalt endret. A-klasse har fått på seg et nytt karosseri som er stilfullt, sporty og ikke minst stabilt.

I og med at denne bilen har Mercedesmerket på panseret forventes det mye av den. Dette merket har i lang tid blitt sett på som et stempel for kvalitet. Og nå må Mercedes bevise at de også kan lage småbiler av høy klasse. Innfrir den nye Mercedes A-klasse til disse forventningene? Er den en kommende bestselger?

Helping Bil testet en sportsutgave av A-klassen i sterk rødfarge. I sportsutgaven er bilen senket, fjæringen stivere, felgene fetere, dekkene tynnere, flere sportslige detaljer gitt og AMG-merket er klistret på overalt. Dype sportsseter med sidestøtte og et stilfullt sort interiør med vakre røde sømmer følger også med. Denne utgaven koster cirka 50.000 kroner mer enn standardutgaven.

Bilen oser kvalitet fra indre til ytre. Alt virker meget solid og robust, men er likevel pent å se på. Til og med joysticken i "kontrollpanelet" som brukes til å manøvrere gjennom bilens meny, har en solid følelse tross at den kan beveges i absolutt alle retninger. Denne solide følelsen A-klassen gir er med på å gjøre enhver sjåfør komfortabel i løpet av kort tid. Det tar nemlig ikke lang tid å bli god kompis med den.

Å prøvekjøre Mercedes Benz A-klasse er en fin kjøreopplevelse. A-klasse gir fra første øyekast et spesielt inntrykk for en slik bil å være. Den skiller seg tydelig ut fra sin småbilklasse med et vakkert design med mange elegante detaljer. Mange detaljer som til sammen gir et helhetsinntrykk av bilen for å være solid, godt skrudd sammen og støysvak. Den er herlig å kjøre og ligger som klistret på veien. Det mørke rattet med lekre røde AMG sømmer svarer presist og godt. Motoren gir også godt svar fra seg. Minste motorstørrelsen er på 109 hester og mer enn dette trengs det faktisk ikke. Dieselmotoren i testbilen brummer sportslige toner, men er ikke for høylytt til at det ødelegger for bilens komfort. Komforten er nemlig svært god, men i denne sportsutgaven blir fjæringen i hardeste laget for norske småveier.

Mercedes A-klassen, spesielt AMG utgaven, er en bil jeg vil kalle en hverdagssportsbil. En sportslig bil som ikke koster all verdens og som faktisk er en relativt praktisk bil ut ifra størrelsen.

Den nye A-klassen er blitt markedsført som en stor konkurrent til bestselgeren VW Golf, en småbil som har blitt spådd å kunne tippe den mektige kongen blant småbiler av tronen. Men er egentlig Mercedesen en konkurrent til Golfen? Den har en pris som begynner over 40.000,- høyere enn Golfen og er trangere og lavere i baksetet. Dermed blir det på mange måter feil å sammenlikne A-klasse med en Golf. Dette er mer en sportsbil som også kan brukes som familiebil. For baksetet er noe trangt, men brukbart om passasjerene ikke er altfor høyreiste.

Alt i alt er den nye Mercedes Benz A-klasse en meget god bil. På design og kjørekomfort er den en klar vinner i småbilklassen, dessverre mener jeg at denne bilen mister topplasseringen i klassen grunnet for dårlig bakseteplass. Den nåværende nummer én, VW Golf, har en lavere startpris enn Mercedesen og er mer praktisk. A-klassen blir altså en god nummer to. Uansett er A-klassen et friskt pust fra et merke som for det meste lager større og dyrere biler. Mercedes har med denne nye generasjonen A-klasse forbedret sitt småbilrykte. Bilen ble kåret til Årets firmabil 2012 og Helping Bil spår store salgstall i Norge og resten av Europa.

**Fakta om testbilen:**

Mercedes Benz A-klasse A180 AMG Sport, 109 hk turbodiesel, 2013 modell., 6-trinns manuell girkasse, Sportstyling. Seter i sort delskinn med røde søm-mer er med i denne sportspakken sammen med multifunksjonsratt, klimaanlegg og cruise. 18 toms AMG-felger.  
  
Dette er en helt ny bil fra Mercedes. Den likner på BMW 1-serien. A-klasse er med denne utgaven av A-klasse omdefinert til sportsbil i Golfstørrelse og har fått meget god mottakelse, bl.a. er A-klasse blitt Årets firmabil 2012.  
  
På 90-tallet og nyere hadde Mercedes alvorlige rustproblemer: Baklukene på enkelte av stasjons-vognene var rustne alt da bilen var ny fra fabrikk. Slike feil kler ikke Mercedes som tidligere var et kvalitetsmerke. Nå er det slutt på disse rustplagene.  
Med nye A-klasse er Mercedes på vei mot gode, gamle høyder. Men bakdørene er lave og trange: Du må krype ut og inn av baksetet på en Mercedes A-klasse - det er upraktisk bl.a. som familiebil.