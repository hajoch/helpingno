---
layout: post
date: 2019-06-17T17:53:28.000+00:00
crop_image: true
author: _authors/gunnar-christensen.md
tags:
- student
- studentbolig
- boligjakt
- bolifmarkedet
- leilighet
- boformer
- leiekontrakt
- forsikring
- legater
title: 'Student i Oslo: Boligjakten'
excerpt: Russetiden er historie og universiteter og høyskoler er neste utfordring.
  Da begynner jakten på et sted å bo. For første gang skal du bo "borte". Brutalt
  nok har du ikke fartstid nok til å få deg et krypinn på SiO/Samskipnadens subsidierte
  studentboliger. Dette tross fagre ord derfra om prioriteringer av nye studenter.
  Det er for mange studenter som trenger et sted å bo nå. Utenlandsstudentene priorieteres
  foran deg. Behovet for studentboliger er større enn noen gang tidligere.
image: "/assets/images/stud.jpg"
image_caption: 'Foto: Gunnar Christensen'
categories:
- _category/bolig.md
publish_date: 
weight: 4

---
Seniorstudentene flytter inn i de mest attraktive utleieobjektene til SiO, mens du som ny i Oslo stiller svakest. Det hjelper deg lite at det har vært klaget i generasjoner på at regjeringen gjør for lite for å løse studentenes boligkrise. Regjeringen har sviktet deg. Alt da du ble født var regjeringen klar over hvor mange som ville trenge studentbolig nå. Likevel er lite gjort for å hjelpe deg.

**Det private boligmarkedet:**  
Du må ut på det private boligmarkedet. Der er nå prisene skrudd i været som følge av økt etterspørsel. Økt etterspørsel på leiemarkedet kommer når flere ikke har råd til å kjøpe og eie egen bolig. Idet du oppdager at det private leiemarkedet er eneste utvei oppdager du hvor fort en hybelleilighet blir leid ut. Og du oppdager at det ikke er du som velger: Det er mange som vil leie og utleier er den som velger eller vraker deg.

Mange utleiere velger leieboer som har arbeid og egen inntekt. Boligjakt i Oslo er derfor en kamp mot klokka: Studiet begynner i august. Mange oppdager at bostandarden i Oslo er både betydelig dyrere og dårligere enn ellers i landet. Det er mange dårlige hybler og hybelleiligheter til leie. Brannfarlige bygårder fra før 1930 er en utrygg boligløsning. Og du må ofte belage deg på større reiseavstand til studiestedet.

**Nettsøk**  
De fleste leter etter bosted på nett. Dette er en grei plass å starte fordi de fleste annonser har kart der du kan orientere deg. I tillegg er disse nettsidene kontinuerlig oppdatert og den største og mest oversiktelige presentasjonen av leieobjekter i Norge. Men også den dyreste for annonsørene. Det kan derfor også være nyttig å lete på mindre nettsteder .

**Boformer**  
Hybel er den tradisjonelle og rimeligste studentboformen. Dette er i praksis et soverom med adgang til felles bad og kjøkken med andre i boenheten. Bofellesskap kan være en slik studentbolig, eller en enebolig der familien har ett rom til overs. Mange studenthybler er kjellerrom som kan være kalde og rå om vinteren: Da er det bra å ha strøm inkludert i leia.

Leilighet er det dyreste alternativet. Dette er gjerne et stort rom med kjøkkenkrok, seng og sofa, men med eget bad. Sentralt i Oslo er dette leiligheter som ofte koster fra åtte tusen og oppover. Da må studenten ha økonomisk hjelp av foreldrene etter som borteboerstipendet fra Lånekassen ikke strekker til. Fantasien har hjulpet mange boligløse studenter opp gjennom årene. Campingvogn i bakgård. og gammel snekke med overbygg i havna for å nevne noen.

**Bosted**  
Hvor skal du bo i forhold til studiested? Det er alltid et gode å ha gang - eller sykkelavstand til studiestedet. En rask tur om morgenen kan gi mosjon og "frisk luft" før lesesal og forelesninger. I tillegg sparer du reiseutgifter med buss eller trikk. De fleste får bosted i andre bydeler enn studiestedet.

For mange studenter fra distriktene er det nytt at Oslo har forskjellige bydeler. Alle bydelene er ikke like gunstige å bo i som følge av stor trafikkmengder som gir forurensning og vansker med å få sove. Andre bydeler har mer kriminalitet og er derfor utrygge bosteder. Når du velger bydel så velger du dette stedet for hele døgnet hele året. Det er derfor viktig å danne seg et inntrykk av bydelen før du velger å bo der.

Sjekk også at bostedet du velger å leie har god brannsikkerhet. Dette er viktigere jo lengre opp i etasjene du kommer og særlig i eldre bygårder fra før 1930 med mye trekonstruksjoner. En loftsleilighet i en eldre bygård kan være rene brannfellen. Sjekk brannsikkerhet på huset du vurderer med brannvesenet. Mange hus i Oslo er ennå ikke sikkerhetsklarert av brannvesenet.

**Leiekontrakt og forsikring**  
Når du har funnet bostedet bør du sette deg grundig inn i leiekontraktens ordlyd: Les den nye. Også det med liten skrift og husordensregler. Opplysninger og råd om leiekontrakter kan du finne på Forbrukerrådets nettsider.

Husk på at det du har med deg på hybelen har en verdi. Du har en gang kjøpt klærne dine, PCen din m.m. og om du skulle miste dette i brann eller ved tyveri så er det klokt å tegne en forsikring på innbo. En innboforsikring dekker også forsikring av sykkelen din og juridisk bistand om du kommer opp i problemer med leieforholdet. Ta en liten opptelling av dine eiendeler og tegn en liten innboforsikring på f.eks. hundre tusen spenn eller mer slik at du er dekket om uhellet er ute.

Det lønner seg å sjekke prisen på forsikringen i flere selskaper før du bestemmer deg. Enkelte medlemskap eller arbeidsforhold kan gi rabatt hos noen forsikringsselskaper. Hvis du ikke melder flytting til studiested i folkeregisteret kan du i noen tilfeller være dekket under dine foreldrenes innboforsikring. Dette sjekker du før noe annet.

Lykke til med boligjakten.

**Studentøkonomi - Legater:**  
[www.legatsiden.no/](http://www.legatsiden.no/)