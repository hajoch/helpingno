---
layout: post
date: 2019-07-04 10:09:48 +0200
crop_image: true
tags:
- foto
- foto digital bilde
- kamera
- forbrukertest
title: 'Brukertest: Olympus PEN: Svikter etter en ukes bruk!'
excerpt: |-
  Olympus PEN E-P1 gjør et fint førsteinntrykk. Hele familien liker kameraet og det gir alle sitt beste på "Auto" og fotointeresserte det lille ekstra på sine ekstrainnstillinger på andre programvalg.
  Vi fikk ikke prøvd kameraet på full HD-filming før det streiket.
  Olympus virket solid skrudd sammen og føles tung for størrelsen. Det borger vanligvis for solid metall og ikke mange spinkle plastløsninger. I tillegg tar kameraet gode bilder i dagslys og er brukervennlig.
image: "/assets/images/olympus.jpg"
image_caption: Foto Olympus PEN
author: _authors/gunnar-christensen.md
categories:
- _category/foto.md
publish_date: 
weight: 2

---
**Retro fra 1960-tallet**  
Retro betyr at en eldre modell fra 60-tallet er kopiert designmessig. En nostalgisk versjon med ny teknologi. Men beklageligvis er det en ulempe fra 60-tallet som har kommet med på lasset: Blitsen mangler og koster en formue i tillegg.

Straks dagslyset minker så ser du hvor ubrukelig kameraet er uten en blits for objektivet og teknologien er ikke laget for å takle skumring og mørke på frihånd. Og hvem tar med stativ på et kamera i denne størrelsen? Det er jo nettopp for å unngå et tungt utstyr at du velger denne type kamera. Mørkebildene blir elendige og skumringen likeså. Dermed er du tilbake  
på 60-tallet for dem som husker dette.

**Også med blits**  
Olympus PEN kommer også med innebygd blits. En "Gadgetliknende" sak som skvetter opp og som virker spinkel og sårbar for støt: En tvilsom konstruksjon?

**Brukervennlighet?**  
Er dette kameraet like lett å bruke som et kompaktkamera? Når det gjelder innstillinger og valgmuligheter så vil mange kompaktkamerabruker kjenne seg igjen. Men klargjøring av zoomlinsa til bruk krever et ekstra grep med å trykke og vri objektivet på plass før bruk. Dette forhindrer en rask reaksjon. Jeg opplevde å få kameraet for sent i skuddklar posisjon ved flere anledninger på grunn av dette. Nå vil bruk over lengre tid gjøre dette til en rask rutine, men mer plundrete enn kompaktkameraet er det likevel. Når kameraet først er skuddklart så leverer det gode kvalitetsbilder.

**Test skarphetsduell**  
Vi testet hundre bilder tatt med Nikon D3100 med standardobjektiv opp mot like mange bilder tatt med Olympus PEN hybridkameraet med standardobjektiv.

Testen ble tatt ved å sette samme type SD-kortet fra de to kameraene direkte inn i en ny Phanasinic Plasma 42 tommers full HD-TV. Testet var en stor overraskelse. Vi kunne tydelig se at Nikons bilder var skarpere og klarere enn Olympus. Dette viser med all mulig tydelighet at det kritiserte Nikkor-objektivet som er standard på Nikon D3100 i Norge så absolutt holder mål i test.

**Filtertips**  
Har du brukt speilreflekskamera i flere tiår så ligger det i ryggmargen din at du ikke tar i bruk et nytt objektiv før du har fått på et filter. Skylight eller UV. Men å få et filter i dimmen 40,5 er ikke lett. Ingen forhandler av kamera i Arendal hadde dette i hyllene. På Gardemoen før avgang til ferie i påsken var det heller ikke noe å finne. Først i en fotobutikk på femstjerners hotell i Grand Canaria fikk jeg filter montert og kunne ta i bruk kameraet.

Hvorfor filter? Det er den beste objektivforsikring du kan få. Om du får ei ripe i linsa ved et uhell så skifter du bare filteret så er linsa uskadd. Tar du i bruk linsa uten filter og du får en skade så er det bare å kaste hele det dyrebare objektivet om du da ikke har forsikret deg. Men forsikring har egenandeler som koster deg mer enn et filter.

**Tekniske problemer**  
Før kameraet streiket hadde vi følelsen av et kvalitetskamera. Det hadde bl.a. sammenheng med tyngde i forhold til størrelse som ga inntrykk av et robust kamera i en solid konstruksjon. Bildene ble gode i dagslys. Fargegjengivelsen likeså. Kort sagt - vi begynnet å bli kjent med kameraet og sette pris på det.

Kameraet funket en uke så begynner problemet: Olympus PEN ville ikke autofokusere. Linsen låste seg plutselig i en bestemt posisjon og bare dirret ved forsøk på å ta bilder. Ulyden kommer også fra linsa. I tillegg får vi ikke tatt bilder på "Auto". Kun på manuell får vi trukket av på utløseren uten at kameraet fungerer som det skal på manuell. Feilen virker permanent. Det samme skjer hele tiden igjen og igjen selv etter mange forsøk på å slå av og starte på nytt.

Der glapp Olymus gode rykte for oss: Dette var vårt første møte med den digitale Olympus.

**Kvalitet og konklusjon**  
Mange velger kjente merker som bl.a. Olympus for å sikre seg kvalitetsvare: Olympus har som kjent levert en rekke gode modeller både av speilrefleks og kompaktkamera i en årrekke før den digitale revolusjonen. Olympus forbindes derfor med kvalitet. Hva er kvalitet? I markedsføring heter det at "kvalitet" er "det folk vil ha". Pålitelighet er naturligvis her et must. Alle forventer pålitelighet og god service i dette markedet i dag. Olympus er tydeligvis ikke hva det en gang var.

Hvis dette kameraet er representativt for hybridkameraene så har speilrefleks intet å frykte. Vi ser dessuten at Olympus PEN ikke lengre er et kamera kjedene satser på. Dette kan være tegn på sviktende salg eller den generelle monopoliseringen av vareutvalg i butikkene. Kjedene satser nå tungt på Nikon, Canon og Sony og speilrefleks selger fremdeles med stadig lettere og mer brukervennlige modeller.

**Netthandel hos Expert - nå Power - dyrere enn over disk på grunn av store portoutgifter mm.**  
Vi kjøpte Olympus-kameraet via annonse på finn.no hos Exspert-forhandleren i Sandnes. Det ble nå interessant å teste servicen hos Expert-kjeden. Jeg oppdaget straks at kjeden ikke fungerer som kjede. For Expert i Arendal ville ikke ta imot kameraet til annet enn service liksom enhver annen forhandler av fotoutstyr. Alle andre alternativer henvises til Sandnes. Det betyr dyr porto og lang venting.

Etter at feilen oppsto på PEN, fryktet jeg naturlig nok dårlig kvalitet på Olympus og ville derfor nå benytte meg av angrefristloven og levere tilbake dette kameraet før angrefristen gikk ut på dato.

**Feil eller useriøs?**  
Kameraet ble derfor returnert til forhandler i Sandnes som opplyste meg på e-mail at det ikke var feil ved kameraet. Dette var underlig. Da kameraet ble forevist Expertforhandleren i Arendal ble det konstatert feil på kameraet og forhandleren der hadde samme oppfatning av feil på kameraet som jeg selv hadde. Hva har skjedd? Kan ristingen i pakkeposten tilbake til forhandler ha vært det som skulle til for at feilen rettet seg? Noe som hadde hengt seg opp og rettet seg igjen? Eller vil ikke forhandler innrømme feil, men lover likevel å returnere kjøpesummen? Spørsmålene blir stående ubesvart. Uansett hva som har skjedd med kameraet rent teknisk så er dette trist for Olympus som en gang var flotte kameraer.

Kameraet ble bekreftet mottatt og salgssummen ble lovet returnert fra Expert-forhandleren i Sandnes, men det tok over fire uker med purring via finn.no sitt betalingssystem før pengene endelig kom i retur på konto. At det skal være behov for purring og klage via en tredjepart for å få returnert kjøpesummen er useriøst og for dårlig. Se opp for netthandel med dette firmaet: Power i Sandnes.