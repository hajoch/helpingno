---
layout: post
date: 2019-06-17T17:46:15.000+00:00
crop_image: true
author: _authors/gunnar-christensen.md
tags:
- helse
- mentalhygiene
- mental helse
- teknikker som løfter deg
- meditasjon
- tanker og følelser
- musikk
- komedier
- yogaøvelser
title: Depresjon
excerpt: Der er mange veier ut av depresjonen.Du kan selv gjøre mye.Her er noen råd
  som kanskje kan hjelpe deg?
image: "/assets/images/jan.2.jpg"
image_caption: 'Foto: GC'
categories:
- _category/mental-helse.md
publish_date: 2019-09-30 00:00:00 +0200
weight: 5

---
**Naturen.**  
Gå ut i naturen: Langs havkanten. I skogen. Fjellvandring. Båttur. Gå tur, jogg eller sett deg på et vakkert sted og ta inn inntrykkene omkring deg. Observer det som er omkring deg: Frost krystaller i solskinn. Bølgeslag mot stranden. Fuglene. Ekorn i tretoppen. Gi deg selv god tid. Fyll lungene med frisk, ren luft. Kjenn hvorledes naturen gir deg kraft. Skogens mange grønnfarger virker beroligende på deg.

Fargene virker direkte inn på vårt følelsesliv: Grønt gjør deg rolig, mens rødt stresser deg.

**Mosjon:**  
Begynn å mosjonere. Til å begynne med forsiktig. Øk din fysiske aktivitet litt for hver gang du trener. Om du går turer, sykler, padler eller jogger: Bedre kondisjon gir deg økt velvære. Kombiner gjerne mosjon med naturopplevelser.

Ikke spis mer enn du trenger. Spis sunn mat som gir kroppen din rett næring. Se kosthold og slanking på helping.no.

**Søvn:**  
Søvn er viktig for den mentale helse. Sørg for å få tilstrekkelig søvn ved å sove til du er uthvilt. Følg vanlig døgnrytme ved å bruke natten til søvn ikke dagen. Stå opp til samme tid hver dag. Ikke ta arbeidet eller problemene med deg i senga. Senga er kun til søvn og sex. Ikke gå sulten til sengs og ha passe temperatur i rommet. Får du ikke sove så stå opp og gjør noe annet en stund. Alkohol er ikke et sovemiddel. Om du trenger sovemiddel så bruk det kun i kortere tid.

Avspenningsteknikker se yoga[ ](http://www.helping.no/yoga.htm)og meditasjon

**Film - Komedier:**  
Også i sofakroken kan du gjøre mye for å bedre din sinnstilstand og forebygge eller komme ut av depresjon. Styr unna voldsfilmer, skrekkfilmer og filmer som gjør deg stresset, trist eller utrygg. Dette fordi alle påvirkninger har innflytelse på vår mentale helse. Beskytt deg selv mot negative påvirkninger også når du velger filmer.

Velg komedier. Lei eller kjøp noen komedier på DVD så slipper du å være prisgitt det som er på TV-programmene når du ønsker å komme i bedre humør.

På helping.no har vi oversikt over komedier på DVD: Latter er den beste anti-depresjons-pillen.

**Musikk:**  
Finn fram musikken du liker og som gjør deg glad: Morsomme melodier, klassisk musikk eller rolige rytmer. Spill musikk som gjør deg rolig og avstresset. Har du en favorittlåt som roer deg ned eller gjør deg glad?

Du kan f. eks. ta med musikk på øret ut i naturen og kombinere musikkopplevelsen med naturopplevelser, trim, mosjon eller meditasjon.

**Meditasjon:**  
Stress over lengre tid kan overbelaste deg og medføre depresjon og utmattelse. Gi deg selv tid til ro.

Finn roen på linken: Meditasjon Føler du deg plaget av anspent stress-muskulatur kan Yoga være fin å gjøre før meditasjonen. Det finner du på linken: Yoga

**Tanker og følelser**  
Tankene dine har stor makt så bruk dem på en konstruktiv måte og du kan hjelpe deg selv med enkle øvelser: Tenk positivt om deg selv: Vær god mot deg selv. Ikke terp på det som gikk galt. Tenk derimot på det du fikk til, de vakre opplevelsene du hadde sist sommer eller andre gode minner. Ikke tenk på det som gjør deg deprimert: Ta fri fra det.

Gi energi til det du ønsker deg: Tenk på det. Visualiser det. Drøm om det. Konsentrerer du deg om alt som ikke går bra i livet ditt så gir du mer energi til det som er negativt for deg. Og da forsterker du det. Konsentrerer du deg derimot om å tenke og sende energi til dine positive ønsker så vil du nærme deg det du ønsker.

En god øvelse å gjøre hver dag er så enkel: Sett deg ned et rolig sted. Lukk øynene og se for deg det i livet du ønsker deg. Se deg selv i den situasjonen du ønsker deg og kjenn etter hvor godt det føles å være i den situasjonen du ønsker deg. Deretter tenker og føler du takknemlighet over det du alt har oppnådd i livet som du er godt fornøyd med.

En annen øvelse er å starte dagen med å tenke gjennom alt du har å være takknemlig for. Når du står opp og gjør de daglige forberedelser til dagen som å dusje, børste tennene etc. så tenk og føl på alt som er positivt for deg i livet ditt. Start således hver ny dag med å tenke på noe du er takknemlig for. Takknemlighet fjerner depresjon og skaper positivitet.

Tenker du etter så finner du mye du kan være takknemlig for. Tenk på det du er takknemlig for så ofte du kan. Eller skriv ned noe du er takknemlig for hver dag i en dagbok. Eller legg en ting i lommen - for eksempel en liten stein: Hver gang du tar i steinen så tenk på noe du er takknemlig for. Ikke bare husk på det du er takknemlig for: Føl på deg denne takknemligheten - se det for deg. Dette øker din positivitet omkring livet ditt, du tenker flere og flere positive tanker og gradvis blir depresjonen borte. 

**Skrive:**  
Skriv ned dine tanker. Etterpå kan du brenne det du har skrevet eller la det ligge i en skuff til senere. Poenget er å skrive ned problemene. Dette kan være en form for avreagering eller å legge problemer fra seg.

Skriv ned det som er positivt i ditt liv i korte punkter. Så skriver du det som er negativt. Dette gir en fin oversikt til å tenke igjennom. Tenk over hva du selv kan gjøre for å hjelpe deg selv. Ofte blir man selvopptatt av problemer. Løsningene kan være nærmere enn du tror. Trenger du å endre på noe i livet ditt? Ta selv ansvaret for å bedre situasjonen.

Skriv eller lag en tegning av det du ønsker deg. Eller klipp ut et bilde av det. Heng det opp på kjøleskapdøra eller en oppslagstavle. Si til deg selv at dette er målsetningen din og se for deg i dine tanker at du alt har oppnådd det du ønsker deg. Dermed skaper du positiv energi i ditt sinn som løfter deg ut av depresjonen og mot det du ønsker deg. Og målet ditt er nærmere.

**Tobakk:**  
En norsk undersøkelse ved Universitetet i Oslo viser at depresjon er vanligere blant røykere enn ikke-røykere. Jo mer du røyker dess større er sannsynligheten for depresjon. Risikoen for depresjon er fire ganger større for en storrøyker enn for en ikke-røyker. Storrøyker er den som røyker 20 sigaretter pr. dag. Et forbruk på 11 til 20 sigaretter pr. dag gir dobbelt så stor sannsynlighet for depresjon enn en ikke-røyker. Røyker du, kan det derfor være klokt å slutte å røyke eller røyke mindre. Det finnes medisinsk hjelp til røykeslutt.

**Flukt:**  
Ikke tro at piller eller rus kan hjelpe deg. Rus gjør alt så mye verre.

**Søk nærhet - ta kontakt:**

Depresjon fører ofte til at du isolerer deg fordi du ikke har overskudd til å være sosial. Likevel . Ikke isoler deg. Kontakt med andre mennesker er viktig for å komme ut av depresjonen. Søk de vennene som du opplever som mest positive. Ikke snakk bare om depresjon med dem, men mest om positive temaer.

Fysisk kontakt som et håndtrykk, en klem eller et klapp på skulderen kan bety mye. Søk positiv nærhet til andre mennesker. Det gir trygghet og følelsen av å være inkludert i det sosiale fellesskap du er en del av.

Har du en partner som kan gi deg nærhet så nyt godt av denne nærheten. Det behøver ikke nødvendigvis være sex. Der er mange grader av nærhet. Det går an å ha en god og nær hud-mot-hudkontakt uten å ha sex: Denne nærheten kan lindre depresjon og gi deg trygghet.

Kjæledyr kan også gi en god nærhet. F.eks. en katt i fanget kan gi en fin nærhet og trygghet. Ta vare på det du opplever som positivt i livet ditt og konsentrer deg om det fremfor å tenke på det som plager deg hele tiden.

Snakk med noen du har tillit til f.eks. en god venn eller din lege.  
Det er mye god hjelp å få hos andre mennesker.