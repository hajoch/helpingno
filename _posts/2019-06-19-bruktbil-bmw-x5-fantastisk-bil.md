---
layout: post
date: 2019-06-19T08:04:26.000+00:00
crop_image: true
author: _authors/ole-t-moy.md
tags:
- bil
- 'BMW '
- SUV
- biltest
- bruktbil
- bruktbiltest
- BMW X 5
title: 'BMW X5: Fantastisk bil'
excerpt: 'Bruktbiltest: Motoren er en rekkesekser på 3 liter som yter 211 heter, kanskje
  verdens beste dieselmaskin?'
image: "/assets/images/bmwx5.jpg"
image_caption: Foto Ole Torbjørn Moy
categories:
- _category/bil.md
publish_date: 
weight: 5

---
Dette er en fantastisk bil. En behagelig SUV med 211 hk diesel, men motoren er litt treg for denne bilen vekten tatt i betraktning. Dog ligger kjøreopplevelsen på den komfortable siden. Bilen er retningsstabil, fast og fin. Klimaanlegget virker bra. Rattet er godt å holde i. Med "aktiv drive" trenger man ikke så stort utslag på rattet for å ta svingene. Dette er et fin funksjon på svingete veier.

En ny 7-trinns girkasse på automatgiret føles nesten som trinnløst gir slik at man knapt merker når bilen girer. Akselerasjonen skjer behagelig og kraftig i et jevnt trøkk hvilket er kvalitet.

![](/assets/images/bmwx51.jpg)

Bilen har Sportsinnstilling på giret, men det ble testet mest i "komfort". Sportsinnstillingen gir hardere fjæring og støtdemperne blir hardere. Da sitter bilen bedre på veien, men er mindre komfortabel ved at den ikke krenger så mye. Til slik kjøring er det ideelt at nakkestøttene kan justeres slik at hodet får sidestøtte. Samtidig kan sidestøtten også strammes til på seteryggen tilpasset den enkelte person.

Bremsene er lette å dosere, jevne og fine. Bilen er bygd for hard kjøring og bremsene er dimensjonert for dette.

Setene er flotte elektriske komfortseter med minne som kan stilles inn på mange måter. Komfortable med god sidestøtte. Testbilen var en 7-seter, men bakerste setene er for små til voksne: Det er barneseter. Baksetesofaen er som om på en stasjonsvogn der de behageligste sitteplassene er på begge sider bak, men midtsetet kan endres til armstøtte.

Motoren er en rekkesekser på 3 liter som yter 211 heter, kanskje verdens beste dieselmaskin? BMW var sent ute med dieselmaskiner, men da de først kom for drøye 15 år siden så ble motorene bedre enn dem Mercedes produserer. I dag er Mercedes dieselmotorer som tidligere var ansett som de beste, ikke på langt nær så gode som dem BMW nå produserer. BMW har denne tronen nå.