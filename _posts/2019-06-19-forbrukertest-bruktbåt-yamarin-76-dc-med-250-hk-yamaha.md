---
layout: post
date: 2019-06-19T06:58:49.000+00:00
crop_image: true
author: _authors/ole-t-moy.md
tags:
- båt påhengsmotor
- båtliv
- båttest
- Yanmarin
- Yamaha
- daycruiser
title: YAMARIN 76 DC med 250 hk Yamaha
excerpt: 'Forbrukertest: RAPPORT ETTER 11 SESONGER: Kvalitetsbåt'
image: "/assets/images/ya33.jpg"
image_caption: 'Foto GC : Yamarin 76 DC'
categories:
- _category/båt.md
publish_date: 
weight: 5

---
**Fakta om YAMARIN 76 DC med Yamaha**

Tekniske data testbåt:Lengde 7,52 mBredde 2,60 mVekt båt 1500 kgMax personer: 8Motorstyrke 150 - 300 hkVeil utsalgspris med 250 hk Yamaha V6 3,4 liter 4T.ca. kr. 700.000,-Vekt motor 280 kg.

**Båten:**  
Dessverre ble sommeren 2007 ikke det noen håpet, aller minst for nybakte båteiere med store forventninger til mange hyggestunder om bord. Lkevel, noen turer fikk vi - og båten ble vi godt kjent med i løpet av sommeren.

**Hvorfor Yamarin 76 DC?**  
Hvorfor Yamarin 76 DC når vi kunne velge en Ibiza 24 Touring? Vel, i utgangspunktet kan det se ut til at prisnivået er ganske likt og de appellerer trolig til samme kundegruppe. Men ved nærmere øyesyn viser det seg at Yamarinen er langt bedre utstyrt i standardutførelse. I første rekke hva gjelder pantry og WC m/innebygd tank.

Under dekk er det god takhøyde slik at man sitter behagelig, og uten å måtte bøye hodet. 4 koøyer som åpnes enkelt, sikrer en god lufting. I tillegg er det god stuveplass. Fra cabinen er det en stikkøye som går bakover under dekk, og gir plass til to personer - fortrinnsvis mindreårige. Innredningen framstår med gjennomført høy kvalitet, dog ikke ekstragavant.

**Daycruiser**  
Dette er en daycruiser i ordets rette forstand. En god stor sittegruppe med stort delbart bord gir gode muligheter for sosialt samvær med servering av både kalde og varme retter - kjøleskap og effektiv kokeplate sikrer dette. Putene er gode å sitte på med behagelig vinkel til polstrete ryggstøtter. Det er en dobbelstol foran ved rattet, slik at man også der kan ha en nær og sosial fellesskapsopplevelse i rolig fart.

**Høy kvalitet**  
Et fellestrekk ved alle innredningsdetaljer og utstyr er høy kvalitet og soliditet. Seter, puter, rekker, pullpit, vindskjerm, kryssholt m.v. bærer alle preg av omsorgsfull kvalitetsbevissthet fra båtprodusenten.

**Riper i lakken**  
Dog skal det bemerkes at inntrykket fikk noen "riper i lakken" da jeg oppdaget vannlekkasje i båten. Det viste seg at det ikke var tetningsmiddel verken rundt lufteventilene eller rundt de utvendige lyspunktene ved badeplattformen. Også da vannpumpen løsnet og ble liggende i vanntanken, var det lett å tenke seg at noen i produksjonen dessverre ikke har følt ansvaret for kvalitet som forutsatt.

**Usedvanlig stødig**  
I sjøen er båten usedvanlig stødig. Den fikk prøve seg i ytre Skagerrak, hvor en ukes kuling sikret voksne dønninger og den friske brisen laget knapt meterhøye bølger. Både dønningene og bølgene kom inn på vår babord side (fra vest) og jeg var spent på hvordan båten taklet dette.

Og overraskelsen var stor da dette gikk svært så udramatisk. Jeg la farten på 23 - 24 knop og Yamarinen førte oss trygt nordover langs svenskekysten. Ved større bølger tenkte jeg: Hva skjer nå? Men intet dramatisk skjedde, litt opp, litt ned, rolige små sideveis bevegelser og deretter videre framover.

Etter ca. 5 timers tur kom vi inn i smult farvann innenfor Drøbak. Vi la oss i ca 40 knop for å kjenne farten. Det var en like stødig og sikker opplevelse.

**Skvalpesjø**  
Indre Oslofjord er vel kjent for betydelig skvalpesjø, ikke minst på flotte ettermiddager med solgangsbris og endeløst mange båter i mer eller mindre for høy fart. Også dette takler Yamarinen avbalansert og rolig - knapt merkbart. Der andre båteiere beklager seg over urolig skvalpesjø klarer denne båten sjøene uten ubehag ombord.

**Motor**   
En svært viktig del av båten er motoriseringen. 250 hk Yamaha er en 6 sylindret 4-takts maskin på 3,4 liter som imponerer tilsvarende. Den fører båten raskt og uanstrengt i plan, uten nevneverdig planingsterskel. Den er avdempet og stillegående, men gir samtidig en potent, kraftfull lyd ved pådrag.

**Konklusjon - båt og motor**  
Dette er en båt for de som ønsker en velutstyrt familievennlig daycruiser for ettermiddagsturer, helgeutflukter med overnatting i nærmiljøet, vannskikjøring, tube mv. Samtidig som du har muligheten for lengre turer utaskjærs - sportslige "offshoreturer" til Skagen el.l. - noe som kanskje helst appellerer til far i huset?