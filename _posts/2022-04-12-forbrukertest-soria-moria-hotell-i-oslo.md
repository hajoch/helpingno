---
layout: post
date: 2022-04-12 12:37:49 +0200
crop_image: true
coauthor: []
tags:
- Hotell i Oslo
- reiseliv
title: Soria Moria hotell i Oslo
excerpt: 'Forbrukertest: Navnet indikerer noe eventyrlig. Eventyrlig er beliggenheten
  i en fin uberørt natur med utsikt over skog og fjell i rolige, vakre omgivelser
  som om det skulle være et høyfjellshotell. Likevel er Oslo sentrum bare en trikketur
  unna.'
image: "/assets/images/soriam2.jpg"
image_caption: Soria Moria Hotell, Oslo. Foto Gunnar Christensen
author: _authors/gunnar-christensen.md
categories:
- _category/reise.md
publish_date: 
weight: 4

---

Dette er hotellet som har noe ekstra for familien. Hotellet for fødselsdag eller når familien skal feire noe spesielt. Her er store flotte rom. Tidligere var det også en fantastisk frokost og høy standard på kjøkkenet, men kjøkkenet er ikke hva det en gang var. Et 25 meters svømmebasseng: Barna elsket dette svømmebassenget.  
Dette har vært stamhotellet i Oslo for familien i en årrekke.

Etter en dag i Oslos støyende gater er det vidunderlig å kunne legge seg på et rolig hotell hvor du ikke hører en bil eller noen form for bylarm. Du er rett og slett på landet.

Og bilen er plassert på hotellets gratis, bevoktede parkeringsplass. I alle år har bilen hver gang fått stå i fred her. Bussen stopper like utenfor hotellet, men trikketuren begynner 20 minutters spasertur unna. Så høyt opp på Holmenkollåsen er luftkvaliteten langt bedre enn nede i Oslo-gryta. Dette er stedet du kommer tilbake til.

**Sammenlikne Soria Moria med Holmenkollen Park Hotel Rica:**  
Det er naturlig å sammenlikne Soria Moria med nabohotellet på Holmenkollåsen, nemlig det mer kjente Holmenkollen Park Hotel Rica som har under halvparten så stort svømmebasseng, mindre standardrom og jevnt over lavere standard og romslighet enn på Soria Moria. Her må du også betale for parkering av bilen i hotellets parkanlegg noe du slipper på Soria Moria. Soria Morias rause romstørrelse på den nyeste fløyen og høye grad av estetikk i alle rom over hele hotellet gjør dette hotellet spesielt.