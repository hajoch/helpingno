---
layout: post
date: 2019-06-18T14:45:25.000+00:00
crop_image: true
author: _authors/odd-m-lunde.markdown
tags:
- helse
- mental helse
- natur
- naturopplevelser
- fottur
- opplevelser i naturen
- søndagstur
- bagateller
title: 'Natur som lykkepille  '
excerpt: |2-

  "I naturen ruver fjellene. I hjemmet ruver bagatellene."
image: "/assets/images/bal-1.jpg"
image_caption: Illustrasjon foto Gunnar Christensen
categories:
- _category/helse.md
publish_date: 
weight: 2

---
Jeg er ikke så glad i regnvær. Det dugger på brillene. Så jeg vet ikke så mye om natur. Men jeg har da sett Norges nasjonalfugl; Fossekallen. Den satt i en bekk innerst i Nordmarka og lurte på hvordan den ble kåret til nasjonalfugl. Selv ble jeg fasinert av fuglen, så vel som det lille bekkedraget den holdt til i. Kan du forresten tenke deg en bedre boktittel enn; Hendelser ved vann. Det måtte i så fall vært noe med våtmarksområdet våkner?

Men det vet jeg at naturen må inntas som søndagstur. Minst to timer med natur på søndager. Helst samtidig med bevegelse på mykt underlag. Det er en overopphoping av muskel og skjelletlidelser langs kysten av Norge.. Og tur i Guds frie natur, er en motvekt for smerter og spenninger. Det trenger jo ikke å være på søndager.

Mange bedrifter har innført noe de kaller for avspasering. En kjempeordning til å ta inn en depotdose med natur. For all avspasering bør foregå ute. Så må du bare huske at du skal hvile på mandagen. På dagen før søndagsturen, så kan du drive vanlig styrketrening. Det er å vaske vinduer og golv. Og har du ved, så hogg og sag. Det er natur i hagen. Det er derfor vi har den. Det er for å vasse litt i blader og sitte med en kaffikopp på trappa.

Men så må du daglig ta inn natur daglig en ganger tre. Du må innom en park eller se litt på sjøen eller lukt i en fjellvegg som på kontoret mitt. Du må åpne vinduet ditt og trekke pusten og lukte på verden utenfor ditt slott eller hytte. Kan du gå til jobben trenger du bare en kort kveldstur for å oppleve katter og småfugler i nabolaget ditt. En bokfink kurerer gruff med et pip. Tre slike øyeblikk eller halvtimer daglig må du unne deg.

Du må se, høre, føle vinden, lukte og smake på naturen. Den er ikke som den andre lykkepillen som legen setter deg på. Du skal sette deg på naturen og. Men helst for å ta deg et eple og noen hasselnøtter. Eller du finner bær eller sopp som steinaldermennesket før deg.

Naturen gir deg store tanker eller fred i sinnet. Alt etter det du behøver.

"I naturen ruver fjellene. I hjemmet ruver bagatellene." .