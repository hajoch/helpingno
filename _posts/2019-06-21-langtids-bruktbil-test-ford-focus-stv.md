---
layout: post
date: 2019-06-21T13:10:07.000+00:00
crop_image: true
tags:
- bil
- Ford
- Ford Focus
- biltest
- lantidstest
- bilseter
- stasjonsvogn
title: Ford Focus stv. 2015. Langtids test.
excerpt: 'Helping kjøpte ny Ford Focus stv. i 2015. Titanium med 125 hk 1 liters 3
  cyl. bensinmotor for langtidstest. Og registerreima skal ikke skiftes før 350.000
  km. Farge Race Red. Som kjent er rød den sikreste fargen ifølge ulykkesstatistikken.
  En viktig årsak til å velge denne modellen av Ford Focus for meg er handbrekka:
  Denne håndbrekka er ikke lengre på nye Focus.'
image: "/assets/images/focus155.jpg"
image_caption: 'Foto: Christoffer Jore Christensen.'
author: _authors/gunnar-christensen.md
categories:
- _category/bil.md
publish_date: 
weight: 8

---
**Flott bil bortsett i fra elendige seter og hands free plunder om du har IPhone. Dekktrykk slår inn med feil hver gang du skifter hjul og ikke bare en gang.**

Etter tidligere å ha eid over 20 biler derav fem Volvoer og en Saab forstår jeg ikke hvorfor andre bilmerker ikke kan lage like gode forseter som svenskene.

Ford taper seg mest i verdi? Formidabel verdireduksjon etter 3,5 år og 55 tusen på km-telleren: Redusert verdi fra ny kr. 320.000 til kr. 120.000. Det er åpenbart at det ikke lønner seg å kjøpe ny Ford. Derimot er en 3 år gammel Focus stasjonsvogn mye bruktbil for pengene.

Bilen testes og oppdateres fortløpende på helping.

![](/assets/images/focus2015.jpg)

Ny modell fra 2015 av Focus er en facelift og forbedring av Focusen vi testet som Combi i 2013: Det er den samme bilen med ny grill, de samme gode kjøreegenskapene og en forbedret utgave av bl.a. bensinmotoren som da hadde vunnet prisen "Engine og the year" tre år på rad.

I ettertid er det en frustration at nyere modeller kommer med utstyr som kostet my ekstra i 2015. Men slik er det med de fleste bilmerker.

Utstyrsmodell Titanium innebærer en ubetydelig "korsryggstøtte" på førersetet, oppvarmet frontrute, DAB-radio med Bluetooth med Sync som ikke kan brukes sammen med iphone, el-vinduer framme og bak, adaptiv cruisekontroll og to soners klima for å nevne noe.

Easy fuel systemet til Ford forhindrer at du fyller feil drivstoff på bilen. Men sensorer bak og speil som bretter seg inn ved parkering må betales ekstra for. Og jeg savner ryggekamera som ble standard på Titanium senere.

Denne utgaven har også ekstrautstyr som sikkerhetsnett for å beskytte mot løs bagasje ved brå oppbremsing, hengerfeste og gummimatter. Men Focus Titanium kan ikke leveres med annet enn sorte stoffseter: Trist farge som gir visuelt inntrykk av at bilen er mindre enn den egentlig er. Men setene er ikke behagelige. Det merker du hvis du setter deg inn i en Volvo. Beklageligvis kan du ikke montere Volvoseter i denne bilen. Bl.a. fordi det er airbagger mm som må synkroniseres.

Ford Focus som leveres til Norge produseres ved Fords fabrikk i Tyskland. De fleste andre europeiske Forder som Mondeo, S-Max m.fl. produseres som kjent på Fords fabrikkanlegg i Spania. Ford Puma lages i England. Jeg opplever det for usikkert å kjøpe en bil som er produsert i Spania. Med Seat og andre spanske biler i minne.

Ford markedsfører Focus som verdens mestselgende bil og har produksjon og markedsføring som dekker hele kloden. Bl.a i Kina selger Focus bedre enn de fleste.

Korsryggstøtte avgjorde da vi valgte Focus sto det mellom Peugeot 308SW og Ford Focus stasjonsvogn. Begge bilene er meget overbevisende og relativt like selv om Peugeot er litt billigere. Peugeotforhandleren hadde dessuten en bedre pristilbuds-presentasjon der det tydelig gikk frem hvilket utstyr prisen omfattet. På Focus var det vanskelig å orientere seg om hva som var del av utstyrs pakka og hva som kostet ekstra og misforståelser oppsto og kostet meg ekstra sure penger før deadline på fabrikken. Dette førte til at vår bil ikke fikk med alt utstyret vi ønsket. Som sotede ruter for baksetet: Det trodde vi hørte inn under utstyrs pakka Titanium villedet av brosjyrene. Det var til slutt regulerbar korsryggstøtte og bedre kjøreegenskaper på Focusen som avgjorde i Focusens favør. 308SW har en irriterende lyd på retnings-viseren og kan ikke leveres med både korsryggstøtte og manuell hånd-brekke. I ettertid skal det sies at korsryggstøtta på Focus har så liten reguleringsbevegelse at den er til liten hjelp. Focus lå dessuten en smule bedre an på kjøreopplevelse. |

**Genialt drivstoff-inntak.**  
Fords Easy Fuel-systemet sparte meg alt første uka fra en kostbar ekstrautgift. Etter mange år med dieselbil gikk det en dag på refleksen at jeg grep diesel-pistolen i stedet for bensinpistolen ved fylling av tank. Fords geniale system som gjør det umulig å fylle feil drivstoff reddet situasjonen. Dette systemet burde alle biler ha. Som kjent kan det koste store summer å fylle feil drivstoff på bilen og starte opp.

Bensinforbruket er på nivå med en Toyota Prius hybrid som pendler mellom Arendal og Kristiansand.

**Seter til besvær**  
Setene er denne bilens svake punkt. De er produsert i Italia og minner om Fiats tidligere dårlige seter som ikke tålte slitasje. Stoffsetet på førersiden hadde feil på søm ved levering og så derfor velbrukt ut ved første møte med bilen. Dette ble på garantien skiftet ut med nytt stoff, men etter denne jobben er det likevel bretter og førersetet ser ut som om bilen er gammel og velbrukt. Irriterende på en nye bil.

Etter siste garantireparasjon oppdages at sete-stoffet ikke var festet skikkelig etter første garanti-reparasjon og derfor krøllet seg. Dette burde vært ordnet hos merkeforhandler ved klargjøring av bilen som ny til kunde. Fremdeles er der bretter på setet slik at setet ser mer velbrukt ut enn det egentlig er.  
En av utlånsbilene var en demo kombi av samme modell Focus. Også denne hadde et førersete som så temmelig slitent ut. Antakelig må en derfor tro at setene er et problem på denne modell av Focus. Ved en anledning fikk jeg en innbytte Volvo som utlånsbil: Så mye bedre seter av overlegen kvalitet.

**Skifte seter?**  
Jeg prøvde å få satt inn Volvo-seter eller andre mer behagelige seter på forseter hos et firma som bygger om biler til forskjellige formål. Det var mulig å sette inn bedre seter, men det ville redusere bilens sikkerhet fordi side-airbager i setene ikke kunne koples til Fords system. Så blir vi hengende med Fords elendige seter: Med verk i ryggen holder man seg lettere våken på langturer.

På 5500 km knekker hendelen som manuelt regulerer førersetet opp og ned. Når den har falt av ser man tydelig hvor tynn plastløsning dette er: Dette er ikke dimensjonert for god slitestyrke. Og det skjer igjen kort tid etter. At Ford vil ødelegge et positivt totalinntrykk av denne flotte bilen med å levere førerseter med leketøyskvalitet er ubegripelig.

På 7700 km svikter bilradioens mobiltelefon-system. Tysk kvalitet? Ja, det var det vi trodde vi kjøpte. Senere i 2018 med over 50.000 km på telleren, er dette fremdeles ikke reparert tross utskifting av flere komponenter. Radioens mobildel er noe forhandler ikke finner ut av. De påstår det er produksjonsfeil på Iphone, men når bare Ford har problemer med Iphone er det i praksis Ford som ikke er kompetente nok på dette.

Dette frister ikke til å kjøpe en ny Focus etter 3 år.

Bortsett fra problemer med førersete og telefonering i bilen er denne bilen så langt meget bra. Men det bør den være etter bare 57 000 km på telleren. Det er eierskapet videre som avgjør om Focusen og servicen er et godt kjøp.

**5 år.**  
70\.000 km i 2020. Lite feil på bilen utenom det nevnte. Påkostet Tectyl anti-rust-behandling med sandblåsing. Dette var på høy tid for fabrikkens anti-rust-utrustning er laget for at du skal skifte bil oftere. Det meste av verditapet er nå tatt og bilen har ingen overraskelser så langt.

En stor fordel med Arendal er en liten Ford-forhandler som kjenner deg og følger deg opp. Jeg tror så langt at det er mulig å ha denne bilen i 10 år. Da vil avskrivningskostnaden pr. år være kr. 32.000,- fratrukket restverdi på bilen.

Det er miljøvennlig å ikke kjøpe ny bil, men beholde den gamle lengre. Produksjon av en ny bil er samlet sett en stor miljøbelastning.

Det er fordi nye Ford Focus bare kan leveres med automatgir og trykk-knapp-hånd-brekke at jeg nå ikke bytter til nyere Focus. Mindre utvalg gir lavere salg.

Bare små Ford biler som Fiesta og Puma - foruten sportsbiler og yrkesbiler - kan fremdeles leveres med manuell gir og skikkelig handbrekke. Og jeg er ikke komfortabel med å kjøre bilder mindre enn  Focus. Det har sammenheng med følelse av sikkerhet på veien.  
Neste bil blir av den grunn ikke en Ford.

**TILBAKEBLIKK:  
Ford Focus 2013: Bedre enn forventet**

![](/assets/images/focus1.jpg)  
![](https://wwww.helping.no/assets/images/focus1.jpg)

Foto: [Christoffer Jore Christensen](https://helping.no/author/christoffer-jore-christensen "https://helping.no/author/christoffer-jore-christensen")  
Tekst [Gunnar Christensen](http://www.helping.no/gunnar.htm)

Dette er en bilmodell som overrasker positivt. Her er god kjørekomfort med flotte kjøreegenskaper og kraft nok så det holder fra en 3 sylinder 125hk bensinmotor: Følelsen av å kjøre en større og dyrere bil med god støydemping gjør denne bilen bedre enn forventet i Golf-klassen. Ja, du må lytte for å høre om motoren er i gang når du stopper opp.

Motoren er et kapitel for seg. Denne 1 liters motoren ble kåret til "Engine of the year" i 2012 og 2013 på grunn av ny teknologi som gir lavere forbruk og utslipp sammen med meget god yteevne. Motorjournalistene har latt seg begeistre av denne Ford Focus- utgaven. Etter en prøvetur forståes hvorfor.

**Utstyr**  
Denne demobilen har utstyrsnivået "Titanium", manuell 6-trinns girkasse, el. førersete med manuell korsryggstøtte, 2-soners klimaanlegg m.m..

Man må også opp i øverste utstyrsnivå - altså "ST" for å få Xenonlys - som er så viktig for bedring av sikten og sikkerheten. Og DAB-radioen - som om få år er standard på eteren - er ekstrautstyr i denne årgangen, mens det er standard på VW [Golf](http://www.helping.no/golf7.htm). Sover "utstyrssnekkeren" hos Ford? Likeså bagasjebeskytter bak baksetet og forsetet bl.a. på stasjonsvogna er ekstrautstyr - også dette er viktig sikkerhetsutstyr som kan forhindre personskader i en bil. Kanskje må utstyrspakkene justeres litt på Ford  
Focus fremover? Og det har skjedd DAB-radioen er på plass.

**Design**  
Ford er generelt flinke med design. Designet er flott på Focus. Designspråket gir uttrykk for kraft og estetikk både utvendig og innvendig.

**Sikkerhet**  
Sikkerheten er ifølge EURO NCAP på toppnivå med 5 stjerner hos Focus - testet i 2012. Nakkesleng-testen er også rangert i kategori blant de beste hos:  
[http://www.euroncap.com/results/ford/focus/2012/430.aspx](http://www.euroncap.com/results/ford/focus/2012/430.aspx "http://www.euroncap.com/results/ford/focus/2012/430.aspx"). Dette er åpenbart en trygg og komfortabel bil å kjøre i. I tillegg virker den solid og "godt skrudd sammen". Forhåpentlig fortsetter dette også etter at Ford flytter produksjonen i Europa til Spania?

Det er i tillegg slitestyrken og servicen på bilen som totalt gir fornøyde kunder når denne modellen av Focus fanges opp av kunde-tilfredshetsstatistikken. De fleste statistikker på kundetilfredshet viser at Ford har et forbedringspotensial her.

Bestselgeren Ford Focus bør være på lista når du jakter på bil i Golfklassen. Her er det mye nybil og kjøreglede for pengene. Det er trygt å kjøpe nytt med 5 års nybilgaranti på bilen hvis din lokale forhandler er kjent for god service.