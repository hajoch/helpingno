---
layout: post
date: 2019-06-19T19:08:03.000+00:00
crop_image: true
author: _authors/gunnar-christensen.md
tags:
- foto
- Kamara
- speilrefleks
- digital
- digitalt kamera
- systemkamera
title: Nikon digitalt speilrefleks
excerpt: 'Test: Helping.no har i mer enn 10 år brukt Nikon D3100 og D3200 for langtidstest.
  Mange av bildene våre er tatt med disse testkameraene. Et ypperlig kamera sett i
  forhold til vekt og pris.'
image: "/assets/images/nikondk1.jpg"
image_caption: Motiv fra Danmark. Foto Gunnar Christensen
categories:
- _category/foto.md
publish_date: 
weight: 3

---
Nikons bestselgere digitale speilrefleks-kamarahus heter nå Nikon D3600. Vil du spare to tusen så kjøp heller modell D3400. Den kommer også med et mer kompakt 18-55 m.m. standardobjektiv enn det vi tester her.

**Test pakketilbud**  
Fotopressen har klaget på zoom-objektivet som følger med i denne "pakken" (Nikkor 18-55 f. 3,5-5,6) og hevdet at dette kamerahuset fortjener et bedre objektiv. I denne testen anser vi imidlertid objektiv og kamerahus som en enhet. Dette fordi dette markedsføres som et samlet pakketilbud til "folk flest" i Norge. Det eneste vi ekstra monterer på utstyret er skylight/UV-filter og en solblender. I tillegg tester vi Nikkor 18-105 f.3,5-4,5 med original solblender som tilleggsutstyr.

**Nikon sa NEI**  
Innkjøp var nødvendig da Nikon Norge ved Eva Gullerud ikke ville låne ut presse-demoer til helping.no. Slikt sårer en gammel pressemann som i yngre år jobbet i VG, NRK m.fl. og kjøpte eget frilans Nikon-utstyr for hundre tusen spenn. En stor sum på den tid.

I motsetning til andre kameraaktører så blinker Nikon seg ut noen aktører innen pressen som de anser å være "verdige" nok til å få låne testkamera. Nikons arroganse skal imidlertid ikke forhindre en Nikon-test. på helping.no

![](/assets/images/nokondk2.jpg)

**Førsteinntrykket**  
Førsteinntrykket av dette kameraet er positivt. Faktisk veier ikke denne Nikon D 3100 mer enn mange hybridkameraer. Faktisk føles det lettere enn hybrid-kameraet Olympus PEN med Nikkor 18-55 f. 3,5-5,6. Nikon 3100 ligger godt i hånden og er lett å bruke. Familien liker det umiddelbart og synes det er gøy å ta bilder med det.

Med på Nikon 3100-handelen følger også et lite fotokurs en helg for dem som bor sentralt i landets største byer.

Den innebygde blitzen skvetter for raskt opp uten at det er en virkelig mot-lys-situasjon. Det irriterer.

Første gang jeg kjører batteriet tomt har jeg supermotivet i sikte; Batterilogoen viser nemlig ikke tom søyle så jeg tror det er mer å gå på. Dette er begynner-tabbe med dette kameraet: Ikke stol på batterimåleren. Lad batteriet i god tid før søylen nærmer seg 1/4 restenergi i indikatorsøylen.

**Skarphet**  
Testet bilder på innstilling "auto" gir middels gode bilder med brukbar skarphet. Skarphet bedre enn kompaktkameraene. Men ikke "Nikon-skarphet" som jeg kjenner fra tidligere: Den ekstraordinære skarpheten uteblir. Skarpheten som jeg husker fra mitt gamle Nikon-utstyr før den digitale revolusjonen.

Og nærbildet? De blå blomstene (bildet) har jo ikke "Nikon skarphet" med objektivet Nikkor 18-55 f. 3,5-5,6. Men godt nok for den "vanlige mann i gata". Jeg undrer: Er det virkelig slik at dette kameraet er Nikons bestselger med dette objektivet? Forskjellig markeder kan ha ulike objektiver i pakketilbudet.

**Test skarphetsduell**  
Vi testet hundre bilder tatt med Nikon D3100 med standardobjektiv Nikkor 18-55 f. 3,5-5,6 opp mot like mange bilder tatt med Olympus PEN-hybridkameraet med standardobjektiv som vi samtidig tester på helping.no.

Testen ble tatt ved å sette samme type SD-kortet fra de to kameraene direkte inn i en ny Panasonic Plasma 42 tommers full HD-TV. Testen var en stor overraskelse. Vi kan tydelig se at Nikons bilder er skarpere, har bedre farge-gjengivelse og er klarere med Nikkor 18-55 f. 3,5-5,6 enn Olympus.

Dette viser med all mulig tydelighet at det kritiserte Nikkor-objektivet som er standard på Nikon D3100 i Norge så absolutt holder mål i test sammenliknet med en av konkurrentene.

**Valg av kameratype**  
Mange lurer på dette valget: Hybrid kamera eller et nytt lett speilrefleks i samme prisklasse. Sammenlikning av Nikon 3100 opp mot Olympus PEN levner ingen tvil: Nikon 3100 er best på kvalitet og brukervennlighet. Det er fristende å legge til "mest for pengene" etter som Olympus-kameraet fikk tekniske problemer under testen på helping.no.

![](/assets/images/skagen.jpg)

**Filtertips**  
Har du brukt speilreflekskamera i flere tiår så ligger det i ryggmargen at du ikke tar i bruk et nytt objektiv før du har fått på et filter. Skylight eller helst UV. Det er den beste objektivforsikring du kan få.

Om du får ei ripe i linsa ved et uhell så skifter du bare filteret så er linsa uskadd. Tar du i bruk linsa uten filter og du får en skade så er det nesten bare å kaste hele det dyrebare objektivet om du da ikke har forsikret deg. Men forsikring har egenandeler som koster deg mer enn et filter. Filteret til Nikkor 18-55 f. 3,5-5,6 er på 52 mm. En kurant filterstørrelse.

**Prisforskjell på UV-filter**  
Sjekk prisene før du kjøper filteret. På Nikkor 18-105 f.3,5-4,5 objektivet som trengte 62 mm UV-filter var prisforskjellene store. Hos Expert kostet filteret  
kr. 399,-. Dette er en uhørt høy pris på en så enkel konstruksjon - nærmest kompaktkamerapris. Hos Chlas Ohlson derimot kostet det samme UV-filteret kun kr. 199,-. Flere nettsalg hadde liknende priser, men her kommer frakt-tillegget opp i en like høy pris som filteret.

**Solblender**  
Vi har valgt en gummi-solblender til Nikkor 18-55 f. 3,5-5,6 som kan brettes tilbake ved vid-vinkel-fotografering. Kamara med fast brennvidde har ofte solblendere av metall. Det fulgte med metall-sol-blender i prisen på Nikkor 18-105 f.3,5-4,5 - objektivet.. I likhet med filteret beskytter sol-blendere linsen mot støtskader og gir i mange situasjoner bedre bilder.

**Helping hjelper deg med Nikon-modellene**

![](https://wwww.helping.no/assets/images/nikond3100.jpg)

De digitale Nikon speilrefleks-modellene kan være vanskelig å orientere seg i fordi Nikon ikke har en ordnet og ryddig tallrekkefølge som Canon har på sine. Derfor går mange surr i hvilke modeller som er hva hos Nikon hvilket er uryddig og dårlig planlagt markedsføring fra Nikon.

På spørsmål til Nikon Norge om en modellorientering svarer  
"Marketing Coordinator" Eva Gullerud slik:  
\- Akkurat hvorfor vi har brukt de ulike modelltallene, har jeg ikke noe godt svar på. Men jeg vet vi har "gått tom" for tall fra 40-90 serien, og vi har måttet begynne med 1000 og oppover istedenfor."

![](/assets/images/nikon4.jpg)

**Oversikt over de tidligste digitale Nikon speilrefleks-modellene;**

* D40, D40x, D50, D60, D3000, D3100, D3200, D3300, D3400, D3500, D3600....  
  er alle "entry level" kameraer for nybegynnere.
* D70, D70s, D80, D90, D5000, D5100, D5200, D5300, D5400, D5500, D5600.......  
  D7000. 7100 osv. til 750 .. er alle entuiast kameraer.
* D100, D200, D300,D300s, D600, D610,  
  D800,D800E ... D850 er alle semi pro/pro kameraer.
* D700, D1, D1H, D1Hs, D1x, D2X, D2Xs, D2Hs, D3, D3s, D3x, D4, D5  
  D6 osv. er alle profesjonelle kameraer.
* Nikon full-frame speilfri Z6 , Z7