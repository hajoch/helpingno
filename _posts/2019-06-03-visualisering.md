---
layout: post
date: 2019-06-03 22:05:21 +0200
author: _authors/odd-m-lunde.markdown
title: Visualisering
excerpt: Kanskje visualisering er den mest effektive teknikken til å oppnå fysisk
  og psykisk velvære. Teknikken bygger på den evnen vi mennesker har til å se, for
  eksempel et saftig eple for oss. Uten at det ligger et eple foran oss, klarer vi
  å se eplets form, farge, vi klarer nærmest å kjenne hvordan eple er å holde i hånden.
  Vi kan skrelle det, vi kan skjære en båt av eplet og kjenne smaken, vi kan se hvordan
  små dråper med fruktsaft følger knivens linje i skjæret.
categories:
- Mental Helse
image: "/uploads/visualisering[1].jpg"
crop_image: true
publish_date: 
weight: 0
tags:
- Mental Helse
- Stress

---
Både avspenningstrening og kondisjonstrening er utmerkede ting for å forbedre søvn. Men for eksempel en enkel visualiseringsteknikk som 3-2-1-teknikken er mer effekt. Du ser for deg et 3-tall. Det kan ligge oppe til venstre, oppe til høyre, det kan være stort eller lite. Når du har sett det, puster du inn gjennom nesen og ut gjennom munnen. Følg rytmen i pusten ca. 12 ganger i minuttet. Du gjentar dette tre ganger med 3-tall, tre ganger med 2-tall og tre ganger med 1-tall. Du er da ganske avslappet og kan gi slipp og sovne.

Dersom du velger å sitte i en stol, kan du bruke 3-2-1-teknikken til å bli avslappet. Deretter kan du tenke deg til et sted hvor du er avslappet og legge på alle sansene. For eksempel du ser for deg en strand, hører bølgeskvulp, kjenner lukten av eggmat, tang og tare, bevege deg, se hvordan du svømmer i vannet, kjenner at vannet er varmt, du skrur opp temperaturen fra 18 til 22 grader, kjenner saltsmaken i munnen.

Eller du kan bruke 3-2-1- teknikken til å bli rimelig avslappet og så tenke gjennom neste dags oppgaver. Det kan være seg at du skal inn i en rettssak, eller den vanlige donten på jobb, og ikke minst den enda vanligere, men enda viktigere tiden når du kommer hjem, enten til dine kjære, eller om du så kommer hjem alene, at du får en god ettermiddag og en god natts søvn.

Teknikken kan også brukes til å se gjennom en dag om kvelden, slik den har vært. Så kan episoder som har vært litt uheldige hvor du er blitt såret, fått angst eller lignende gjøres om til episoder hvor du har møtt angsten uten å vike, hvor du ikke har blitt såret, men funnet ut hvorfor den og den har sagt det og det, og vært rolig og avslappet og fornøyd med deg selv. Teknikken kan også brukes til å legge om vaner slik at du ser deg selv, for eksempel uten spilleavhengighet, uten din trang til å spise eller alkohol, la oss si om en måned, to måneder, tre måneder.

Dette er ment som en kort introdusering til visualisering, du kan låne bøker på biblioteket om dette tema, eller finne noe om det på internett. Dersom det er en vond vane du vil legge av deg, kan det være nok å trene med visualisering et par ganger om dagen for å komme videre. Spør meg gjerne mer om visualisering i samtaletimen.