---
layout: post
date: 2019-06-19T20:35:24.000+00:00
crop_image: true
author: _authors/christoffer-jore-christensen.md
tags:
- yrkesvalg
title: 'Når du velger utdanning og yrke: Gå for det gøyeste!'
excerpt: 'Mange har vansker med å vege utdannelse og yrke. Egentlig er dette ikke
  vanskelig om du stiller deg selv et enkelt spørsmål: Hva er det aller gøyeste du
  kan tenke deg å studere og å jobbe med? Så enkelt og så vanskelig er det. Verken
  mer eller mindre.'
image: "/assets/images/goyeste.jpg"
image_caption: Foto Christoffer J. Christensen
categories:
- _category/økonomi.md
publish_date: 
weight: 5

---
Hva er ditt gøyeste fag på skolen? Er det språkfag eller realfag? Se på karakterene i fagne du har tatt til nå. Hvilket fag har du best karakter i? Hvilket fag er det som er gøyest å jobbe med? Dette er gjerne en ledetråd for deg til hva du trives best med.

Tenk over hvor mye du skal gjennom av bøker og skoletimer før du har fått det yrke du velger: Da er det viktig at du har valgt noe du synes er gøy å lære mer om.

Når du har funnet ut hva som er de gøyeste fagene så har du kommet langt i å finne ut hvilket yrke du vil trives beste med. Sjekk hvilken utdannelse som inneholder mest av det faget - eller de fagene - som du liker best. For eksempel IT? Eller Naturfag?

Nå er du i ferd med å sette deg mål. Vær glad og stolt over at du har et område som du liker best. For da er du på vei til å utdanne deg til noe du kan trives med. Husk også å gjøre det best mulig i de fagene som du ikke liker så godt for det er den samlede poengsum som avgjør om du kommer inn på den utdanningen som du ønsker aller mest.

Jada. Din far eller mor vil kanskje si: - Se heller på hvilket yrke du tjener best i. Er det et godt valg? Kan du forstille deg å jobbe i alle dine yrkesaktive år med noe du ikke er interessert i bare fordi det kanskje gir litt høyere inntekt enn det du egentlig ønsker å drive med? Og bruke kanskje tre år på å lese/studere et fag du ikke liker? Høres ikke dette ut som tortur?

Når du velger det som du liker best så har du en glede ved å drive med det du liker beste og nettopp dette er viktigere enn du nå aner. Det gøyeste å drive med gir deg den gløden som heter "trivsel". I tillegg: Å drive med noe som du liker er det som driver deg til å gjøre det ekstra bra i det du studerer.

Så er det noe som heter "livskvalitet". Det er enkelt sagt å være "lykkelig". Alle mennesker ønsker å bli lykkelige. Et viktig steg mot det å være lykkelig er å velge en utdannelse og et yrke som er så bra for deg et du gleder deg til å gå til jobben hver dag.

Lykke til med din utdannelse og ditt yrkesvalg.