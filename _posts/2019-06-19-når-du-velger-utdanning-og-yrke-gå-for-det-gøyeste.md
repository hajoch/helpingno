---
layout: post
date: 2019-06-19T20:35:24.000+00:00
crop_image: true
author: _authors/christoffer-jore-christensen.md
tags:
- yrkesvalg
- hva liker du best å gjøre?
- yrke
- utdanning
- skolegang
- jobb
- motivasjon
- yrkesvalg
- ønske om å lykkes
title: 'Yrkesvalg? '
excerpt: "Spør du topp idrettsutøvere hva som er det viktigste motivasjonsfaktoren
  deres for å nå toppresultater. De fleste svarer:  \"Jeg valgte det gøyeste.\" Dette
  gjelder ikke bare idrett, men alt du velger å gjøre i livet. Det er alltid mest
  motivasjon i det du liker. Og du vil alltid gjøre det beste du kan i det du liker.\nMange
  har vansker med å vege utdannelse og yrke. Egentlig er dette ikke vanskelig om du
  stiller deg selv et enkelt spørsmål: Hva er det aller gøyeste du kan tenke deg å
  studere og å jobbe med? Så enkelt og så vanskelig er det. Verken mer eller mindre. "
image: "/assets/images/goyeste.jpg"
image_caption: 'Foto Christoffer J. Christensen: Når du velger utdanning og yrke:
  Gå for det gøyeste!'
categories:
- _category/bolig.md
publish_date: 
weight: 8

---
Hva er ditt gøyeste fag på skolen? Er det språkfag eller realfag? Se på karakterene i fagne du har tatt til nå. Hvilket fag har du best karakter i? Hvilket fag er det som er gøyest å jobbe med? Dette er gjerne en ledetråd for deg til hva du trives best med. Husk på hvor mange år av livet du er i jobb.

Tenk over hvor mye du skal gjennom av bøker og skoletimer før du har fått det yrke du velger: Da er det viktig at du har valgt noe du synes er gøy å lære mer om.

Når du har funnet ut hva som er de gøyeste fagene så har du kommet langt i å finne ut hvilket yrke du vil trives beste med. Sjekk hvilken utdannelse som inneholder mest av det faget - eller de fagene - som du liker best. For eksempel IT? Eller Naturfag?

Nå er du i ferd med å sette deg mål. Vær glad og stolt over at du har et område som du liker best. For da er du på vei til å utdanne deg til noe du kan trives med. Husk også å gjøre det best mulig i de fagene som du ikke liker så godt for det er den samlede poengsum som avgjør om du kommer inn på den utdanningen som du ønsker aller mest.

Jada. Din far eller mor vil kanskje si: - Se heller på hvilket yrke du tjener best i. Er det et godt valg? Kan du forstille deg å jobbe i alle dine yrkesaktive år med noe du ikke er interessert i bare fordi det kanskje gir litt høyere inntekt enn det du egentlig ønsker å drive med? Det er også noe som heter livskvalitet - hvordan du har det i hverdagene fremover. Og bruke kanskje tre år på å lese/studere et fag du ikke liker? Høres ikke dette ut som tortur?

Når du velger det som du liker best har du en glede ved å drive med det du liker beste og nettopp dette er viktigere enn du nå aner. Det gøyeste å drive med gir deg den gløden som heter "trivsel". I tillegg: Å drive med noe som du liker er det som driver deg til å gjøre det ekstra bra i det du studerer eller kvalifiserer deg for.

Så er det igjen noe som heter "livskvalitet". Det er enkelt sagt å være "lykkelig". Alle mennesker ønsker å bli lykkelige. Et viktig steg mot det å være lykkelig er bl.a. å velge en utdannelse og et yrke som er så bra for deg et du gleder deg til å gå til jobben hver dag.

Lykke til med din utdannelse og ditt yrkesvalg.