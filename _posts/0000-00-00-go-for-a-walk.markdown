---
layout: post
categories:
- Mental Helse
date: 2019-06-03 22:12:53 +0200
image: "/assets/images/fottur.jpg"
crop_image: true
tags:
- Fottur
- Helse
- Mental Helse
title: Go for a walk
author: _authors/odd-m-lunde.markdown
weight: 2
excerpt: ''
publish_date: 

---
Vi sitter for mye. Alle vi som kan gå. Når indretjenesten i boligen din er ferdig eller før så tar du deg en deilig spasertur. Du gjør slik; Ta på ledige klær og gode sko. Gå ut av bostedet ditt og la beina føre deg av sted. Kan du gå rundt et vann eller over en kolle eller til havet, så velg gjerne det.

Du slenger med armene og bøyer lett i knærne. Du føler underlaget og treffer bakken med helen, så ruller du opp på forfoten og retter ryggen. Du holder den farten du kan uten å bli svett. Pust inn gjennom nesa og ut gjennom munnen fem ganger og så glem pusten. La følelser og tanker komme og gå. Ikke dvel ved et problem eller ved at du har vondt et sted.

Dersom du er opplagt og litt kreativ når du kommer hjem så har du forstått. 20 min eller mer bør du avsette til dette daglig. Men alt hjelper. Se på naturen og registrer det som er der. Endog biler som kommer og går. Hvilken farge har de og prøv med et vennlig nikk til bilene (de inni ser deg). Bli på hils med dine medmennesker.

Selvsagt kan du trene med 60 til 80 prosent av makspuls. Og da og bare da kan du av og til bruke små staver.(Unntak hvis du trenger støtte). Disse er best når du lunter elgaktig i en slengende gange. Og kanskje aller best i rykktrening med innsats fra 40 sekunder til 4 minutter. Du kan gå hånd i hånd med din elskede og sverme under stjernene. Du kan gå ærend og bære litt varer hjem. Og gå til et møte og fortere hjem. Selv går jeg til jobb og går en ekstratur hjem igjen. Da tenker jeg jobb på vei til og trening hjemover.

Men her snakker vi om å gå tur som mentalhygene. Og den eneste avledingen av dette er kveldsturen som bør være sammen med katten og eventuelle andre du bor sammen med. Husk at katten klarer 10 minutter og må luske etter deg. Så vil den gjerne bli båret (som barnet inni oss) de siste meterne. Ikke ta deg en øl. Ta deg en gåtur!