---
layout: post
date: 2019-06-18 11:09:47 +0200
crop_image: true
author: _authors/odd-m-lunde.markdown
tags: []
title: Psykiske reaksjoner ved allergi.
excerpt: 'Forskjellige former for sinnereaksjoner hører med i allergisesongen. Irriterthet,
  lett tennbarhet og grader av surhet er noe som de fleste pårørende til allergikere
  kjenner igjen. '
image: "/assets/images/may2.jpg"
image_caption: Foto Gunnar Christensen
categories:
- _category/helse.md
publish_date: 
weight: 5

---

Særlig synes jeg at gutter i alle aldere bør forklares denne siden av allergien. Det skader ikke at foresatte, lærere og psykologer bærer den i mente. Noen av plagene kan avhjelpes ved morgen og kveldstrening og at man følger de generelle råd. Fra det store friminuttet synes jeg allergikere bør få være inne i sesongen.

Symptomet trøtthet gir ofte former for oppgitthet og nesten depresjon. Det er vel og bra at man har rett på ekstra tid ved eksamen. Men ved arbeid og lekser trenger man mer pauser og hvile. Den såkalte vårslapphet har ofte dekket over en allergi. Mange har problemer med søvnen i allergisesongen og det øker trøttheten og fallgruven utbrenthet. Og i det vestlige samfunn er det å stå på nesten lagt ned i genene våre. I tillegg til hvile så bør trøttheten si oss at vi bør hjelpe kroppens motstandskraft.

Dernest så er det mange mennesker i vårt samfunn som er sjenerte og har endog sosial fobi. Mange av disse dekker seg bak et perfekt ytre. Rennende nese, øyne og kløende utslett øker ikke selvsikkerheten til de som baserer den på ytre faktorer. Bihuler fulle av guffe gir nok en nasal stemme, men er sjeldent velkomment for andre enn franskmenn. Mange mennesker elsker smaken av mat og blir plaget når de en periode mister smakssansen. De forskjellige symptomer kan bøtes noe med skyggelue og feite solbriller, men mest av alt hjelper litt oppmerksomhet fra mennesker i omgivelsene.

Ellers så vil allmennlegene kunne hjelpe meget. Men personlig skulle jeg ønske at hypersensibilisering kom mer på mote igjen. I så måte er det meldinger fra Sverige om en slags vaksine som kan komme på markedet om noen år. Den som lider av allergi fortjener oppmerksomhet og respekt.