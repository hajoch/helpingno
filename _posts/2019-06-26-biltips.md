---
layout: post
date: 2019-06-26T14:04:12.000+00:00
crop_image: true
tags:
- bil
- teknisk om  bil
- vedlikehold av bil
- bremser
- speedometer
- antirust
- bilordbok
- rust
- Mercedes
- VW
- kalypter
title: Biltips
excerpt: Gode råd for bileiere
image: "/assets/images/veteran18.jpg"
image_caption: Foto Gunnar Christensen. Illustrasjon fra veteranbiltreff i Froland.
author: _authors/gunnar-christensen.md
categories:
- _category/bil.md
publish_date: 
weight: 2

---
**Bilmekanikerens tips for å bevare bremsene**  
Ofte må bakbremsene skiftes etter en vinter med veisalt: Skiver, kalyptere og klosser. Dette mer på grunn av saltet på de norske vinterveiene enn slitasje ifølge bilmekanikere.

Mange kjente bilmerker sliter med denne type skade. Volvo, Volkswagen og Audi for å nevne noen. Dette er en betydelig kostnad å skifte.

Et godt råd som bevarer bremsene lengre er å bremse før du parkerer bilen etter å ha kjørt på veisalt: Like før du skal parkere bilen tar du en brems på 1 til 2 minutter på ei oversiktlig slette.

Dette for å rense saltet av bremseskivene før du parkerer. Bremseklossene tar da en runde på bremse-skivene og gjør dem rene. Da parkerer du bilen med rene bremseskiver framfor skitne skiver med salt som etser dem i stykker. OBS: Se for sikkerhets skyld i speilet før du bremser så du unngår farlige situasjoner.

**Katalysator- tips. Slik unngår du å måtte bytte katalysator.**  
Nyere dieselbiler har katalysator. Enkelte opplever at katalysatoren tetter seg og må skiftes. Det er en meget dyr fornøyelse. Årsaken til at dette skjer er mye "småkjøring" d.v.s. korte turer over lengre tid. For å "blåse" katalysatoren ren og beholde den lenge må du derfor ta noen lengre turer med bilen med jevne mellomrom. Det kan være turer over en times kjøring sammenhengende slik at katalysatoren får fungert over lengre tid..

**Speedometerfeil**  
Sinker du trafikken når du holder fartsgrensen? Mange biler har feil på speedometeret også nye biler. Over 5 km feilvisning er ikke uvanlig. Et godt tips er å sjekke og justere speedometeret på et spesialverksted for dette. Er bilen så ny at feilen går inn under garantien så klag på denne feilen.

**Leserinnlegg: Antirust-behandling**  
Jeg har hatt mer enn12 biler i de 40 årene jeg har kjørt. Det gir erfaring om antirust-behandling på bil. På de første bilene hadde jeg Tectyl. Så kom Tuff Kote Dinol på markedet med stor reklamekampanje godt hjulpet av komikeren Bjørn Sand. Jeg våget meg derfor ved neste anledning på en slik behandling. Det kostet meg bilen. Tuff Kote Dinol dannet en hard hinne under bilen. Denne harde hinnen sprakk etter en tid på flere stedet og slapp inn fuktighet under hinnen. Rusten eksploderte. En rustfri bil ble på to år etter denne behandlingen forvandlet til en rustholk. Etter denne opplevelsen har jeg kun brukt Tectyl. Den er best.  
Ragnar Olsen.

**Bilordbok**  
**ATV** ( All Terrian Vehicle) = tre- og firehjuls motorsykkel for terengkjøring.

**FFV** (Flexible Fuel Vehicles) Kjøretøy med drivstoff-felsibelt system som kan bruke to typer drivstoff om hverandre f. eks. bensin og etanol.

**MPV** (Multi Purpose Vehicle) Flerbruksbil, bil med muligheter til å ta ut seter og har normalt plass til 5 - 8 personer.

**ACC** (Automatic Climate Control) Automatisk klimaanlegg. Kan stilles inn på det grade-tallet man ønsker.

**EGIR** (Exhaust Gas Recirculation) System for resirkluering av ekosen for å redusere utslipp av skadelige gasser.

**GDI** (Gasoline Direct Injection) Bensinmotor med direkte innsprøytning.

**HDI** (High Pressure Direct Injection)

**TD** (Turbodiesel) Turboen med et turbinhjul drives av motorens eksostrykk og mater dieselmotoren med et overtrykk (luft).

**ABS** (Anti Block System) Blokkeringsfrie bremser. Hindrer at bremsene låser seg ved oppbremsing.

**ASR** (Anti Slip Regulation) eller **TC**(Traction Control) Antispinn. Begynner hjulene å spinne reguleres motorens trekkraft ned slik at hjulene slutter å spinne.

**De beste bilene?**  
Naboen gråt av glede da han endelig fikk solgt sin Renault Laguna": Mange bileiere er misfornøyde med kvaliteten på bilen de kjøper. Av spanske, franske og italienske bilmerker er det flere misfornøyde kunder enn hos eiere av japanske og tyske bilmerker som oftere er fornøyde. Og innen begge disse gruppene er det forskjeller mellom bilmerkene.

Forsikringsbransjen har foretatt egne undersøkelser av kvaliteten på en rekke biler i forbindelse med deres produkt - såkalt eierskifteforsikring: NRK skriver på nett: "Her er problem-bilene". Her finner du en liste over hyppigheten av feil på forskjellige biltyper og klare anbefalinger ved bilkjøp.

Den faktoren som ofte utelates i slike undersøkelser er hvordan bileier har behandlet bilen sin. Er servicene fulgt opp etc.. Bilens levetid og tilstand er avhengig av hvordan bilen blir behandlet. Dårlig vedlikehold får økonomiske konsekvenser: Verdien på bilen synker fortere ved dårlig vedlikehold. Likevel er undersøkelser av eiertilfredshet en viktig indikator på hvilke biler som er best.

**Rustplagede Mercedes**  
Mercedes har slitt med store rust-problemer på modellene rundt 2000 og oppover. Selv nye biler direkte fra fabrikk måtte tidligere innom karosseriverksted før de leveres kunden. Ved flere tilfeller må hele bakdøren på stasjonsvognene skiftes på helt nye biler. Dette rust-problemet har bedret seg For på nyere Mercedes. Hos antirustbehandlere har Mercedes i alle år rangert som verstingen når det gjelder rust bl.a. på grunn av dobbel bunn den fukt samles. Les også om VW\`s rust-problemer på helping.no.