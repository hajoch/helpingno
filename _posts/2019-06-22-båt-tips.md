---
layout: post
date: 2019-06-22T18:18:53.000+00:00
crop_image: true
tags:
- sjø båtliv
- praktiske råd til båten
- båt
- båtliv
- gode råd på sjøen
- båttips
title: Båt-tips
excerpt: Gode råd for båtfolk
image: "/assets/images/batprat.jpg"
image_caption: Båtkjøp krever kunnskap om båt. Foto Gunnar Christensen
author: _authors/leserinnlegg.md
categories:
- _category/båt.md
publish_date: 
weight: 3

---
**Tips om tauverk**  
Vask tauverket til båten i vaskemaskinen på 40 grader hver høst. Det gjør tauverket mykere og det varer lengre. Når du får vasket saltvannet ut, tørket og lagret det tørt varer tauet lengre og er mykere. Alt jern som er festet på tauet må demonteres før vask så skader du ikke vaskemaskinen.

![](/assets/images/b08.4.jpg)

_BIlde: Sommeridyll på Valøyene ved Grimstad.. Foto Gunnar Christensen_

**Flyter båt-nøklene?**  
Et nøkkelknippe med flytekork, fire små nøkler og dødmann forsvant ned i dypet da uhellet var ute: Test derfor om båtens nøkkelknippe flyter før båtturen. Ha alltid reservenøkkel til alle låser.

**Flytevest til alle ombord.**  
Husk redningsvest eller flytevest til alle ombord.  
Det er påbudt. Test at vestene passer til alle ombord og ha dem aller helst på under turen. Veldig ofte har barn redningsvest på mens foreldre ikke har på seg vest. Så er det som oftest middelaldrende menn som drukner. Oppblåsbare vester må skifte patron etter 3 år. Test flyteevnen før hver sesong på gamle redningsvester og flyteplagg.

**Sjekk redningsutstyr**  
Sjekk patronen på oppblåsbare vester. De ut dateres fortere enn du tror. Test vestens flyteevne. Sjekk at flyteplagget passer til personen som skal bruke det. Her er både vekt og type flyteplagg viktig.

**Båtfarger**  
Farger som grått, rød og blå på striper og skrog er i skuddet på plastbåter. Det ser lekkert ut når du ser nye båter, men har du sett nærmere på bruktbåtene i båthavna? Skrogfargen på disse båtene gir fort stygge med mørkere farger enn hvitt. Det blir da merker ved de minste støt mot skroget. En ripe i lakkfargen viser det hvite underlaget på plastskroget. I slutten av sesongen ser du ofte nyere båter med er rekke skjemmende småskader i lakken. Hvite ripe i blå eller rød lakk er ikke pent.

Båt forhandlere opplyser at flere båteiere lakkerer om stripa eller skroget med blåfargen ganske ofte i forbindelse med vår-pussen. Denne om-lakkeringen er en betydelig ekstrakostnad på grunn av en upraktisk motebølge: Det blir ikke bedre om motebølgen går videre med andre farger: Velg derfor båten med ensfarget hvitt skrog så unngår du kostbare om- lakkering-utgifter. Det er lettest å beholde et hvitt plastskrog pent. Dessuten er hvit skrog pent og moderne det meste av tiden.

**Vinterlagring**

![](/assets/images/batlagring.jpg)  
_Foto Gunnar Christensen_  
Vinterlagring ute kan være en utfordring. Høststormene kan ta tak i vinter-kalesje og rote det til selv om du har gjort alt etter "boka". Det er derfor behov for regelmessig tilsyn med båten også når den vinterlagres ute på land.

![](/assets/images/mar.3.jpg)  
_Foto Gunnar Christensen_

**Isen skader båten din.**

Lar du båten overvintre på sjø eller vann løper du en større risiko for skader på skrog. Selv om du på ulike måter holder området rundt båten isfri, kan f.eks. is-bryting presse større isflak mot båten som i verste fall kan senke den. Is mot et plastskrog gir riper i gelcoaten. Sjekk om ditt forsikringsselskap dekker skader på båten ved å la den ligge i isen.

**Alkohol**  
Alkohol og båt hører ikke sammen. Faller du i vannet under alkoholpåvirket tilstand blir du fortere avkjølt og drukner lettere. Det er tryggere at ta seg et "glass" på land.

**Overbord?**  
Undersøk hvordan du kan komme ombord i båten om du faller over bord. Har ikke båten badetrapp? Gjør en test under betryggende forhold før du trenger det.

Tenk sikkerhet når du går ombord i en båt, kjøper båt eller tar i bruk en båt.

**Forbrukertest** - brukt: Tohatsu 8 hk 2 takt  
Tohatsu 8 hk 2-takt 2 cyl. modell 1998 kjøpt brukt hos båtforhandler i 2002. Motoren har god kvalitet - er lettstartet, startvillig og går problemfritt. Kun tennplugger er skiftet. I tillegg er motoren ferskvanns-kjørt hver høst. Motoren får en Pioner 13 i plan med to personer ombord. Motoren er også prøvd på en Hurricane 370 med godt resultat. Mindre barn kan ha problemer med å starte en-cylindrede små-motorer: Vi hadde først en ny 4 hk Yamaha som barna ikke klarte å starte. Denne 2-cylindrede Tohatsuen klarte imidlertid barna lett å starte. I tillegg går en 2-cylinder motor penere og er et bedre valg når man skal velge en liten 2-takt-motor til jolla.

**Unngå brannbomber!**

![](/assets/images/brannb.jpg)  
_Foto Agderposten_  
  
Noe av det farligste som kan skje på sjøen er båtbrann.  
Båtbranner kan oppstå som en eksplosjon: Bruk luktesansen nøye før du vrir om start-nøkkelen: Lukter det bensin eller diesel så undersøk dette nærmere. Service og tilsyn på motoren og utstyret i motorrommet er skade-forebyggende.

Tenk forebyggende sikkerhet og sjekk sikkerhetsutstyret hvert år. Pulverapparatet må kontrolleres: Hjelp til dette kan du bl.a. få ved din lokale brann-stasjon. Innenbordsmotorer som har brannslukker fastmontert fra fabrikk må ha ettersyn.

Ofte skjer en eksplosjonsartet brann med påfølgende alvorlige personskader. Når branner oppstår som en eksplosjon har du  
knapt tid til å hoppe på sjøen. Og hva om du har barn eller  
eldre eller flere mennesker om bord?

Bruk uansett alltid redningsvest når du er ombord i båt.

**"Pakkepriser" på båter**

![](/assets/images/arend.05.jpg)  
_Foto Christoffer Jore Christensen_

Pakkepriser på båt med motor møter stadig flere nybåtkjøpere. Båtprodusenter knytter seg opp mot faste leverandører på påhengsmotorer. Ser du etter en finsk produsert Yamarin leveres den med Yamaha motor. Ibiza Levres med Suzuki motor, Askeladden leveres med Mercury, Skipsplast med Suzuki og Finnmaster med Yamaha. Som kunde mister du på denne måten valgfriheten når du velger båt og motor. Har du for eksempel lyst på en av de lekre norskproduserte Askeladden-båtene, men har dårlig erfaring med Mercury, kan du lett havne på en finsk Yamarin med Yamaha-motor eller en tidligere norskprodusert Skipsplast med Suzuki-motor.

**Klimaråd: Ikke kjøp båt med treverk fra fredet skog!**

Vi kjenner alle til at regnskogen i Sør-Amerika er avgjørende viktig for jordklodens helsetilstand: Denne grønne lungen ved Amazonas renser store mengder forurenset luft og hele klodens helsetilstand er avhengig av denne såkalte fotosyntesen i dette store skogområdet. Skogen er vårt eneste vern mot forurensningen som alt er sluppet ut: Mer forurensning fører til flere naturkatastrofer.

Denne grønne lungen i Amazonas minker for hvert år mens forurensningen på kloden stiger. Gjør det du kan ved ikke å kjøpe tresorter som ulovlig blir hugget i fredet området.

Har du den miste mistanke om at teaken til båt-innredningen er fra regnskog så la være å kjøpe. Ikke tro på den vanlige bløffen om at dette er "plantasje treverk". Gi ditt bidrag til at vi får en friskere klode. Ikke kjøp dette treverket!

**Bruktbåtpriser  
**Drivstofføkonomi og miljøprofil vil fremover få større betydning for båtens verdi. Miljøvennlige båter både med hensyn på type drivstoff og byggematerialer vil prege båtbransjen fremover.   
El-motorer bør kunne passe inn i mange båter fremover.....

Mange bruktbåteiere med kostbare båter med høyt drivstoffforbruk har hastverk med å selge sine båter nå. Dette fordi vi går mot en utvikling med mer miljøvennlige båter.

**Skikk og bruk med mobil**

Når du er i det offentlige rom i byen på stranden eller som på skip, buss, tog eller der mange mennesker er rundt deg - så ta hensyn til de omkring deg. Ikke la hele bussen høre dine private og intime anliggender: Mange føler seg plaget av slikt.

**Tips fra leser: Importer AMT fra Finland**

![](/assets/images/amt185br.2.jpg)  
_Foto AMT_

Hei, jeg ser at du er misfornøyd med at det ikke går an å kjøpe AMT uten motor. Det løste jeg ved å kjøpe min 185 BR i Finland (på Åland) uten motor, og importere selv. Det gikk knirkefritt, og jeg har satt på en Evinrude E-Tec 150 HO som gir en toppfart på drøyt 50 knop. Dette er motor som båten takler godt og uproblematisk, og som har vært en god match. En kjenning har gjort det samme, etter min anbefaling, og satte på en Evinrude E-Tec 115 HO som gir 42-43 knop.  
Med vennlig hilsen T. W.