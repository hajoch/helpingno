---
layout: post
date: 2019-06-19T06:15:26.000+00:00
crop_image: true
author: _authors/gunnar-christensen.md
tags:
- båtlappen
- båtførerprøven
- obligatorisk båtopplæring
- sjø båtliv
- ferdsel på sjøen
- sjøens kjøreregler
- Sjøfartsdirektoratet
- småbåter
- fritidsbåter
- regler til sjøs
title: Båtførerprøven er din trygghet på sjøen
excerpt: Båtførerprøven kan du ta på vår- og høstsemester de fleste steder her i landet.
  Denne "båtlappen" gir ikke bare rabatt på båt-forsikringen. Viktigst er at du får
  en tryggere ferdsel på sjøen når du kan orientere deg etter et båtsportkart, kjenne
  sjøens staker, kjøreregler, vikeplikt, fart, ferdsel - kort sagt trafikkregler på
  sjøen.
image: "/assets/images/sb7.jpg"
image_caption: Foto Gunnar Christensen
categories:
- _category/båt.md
publish_date: 
weight: 5

---
Obligatorisk båtførerbevis for fritidsbåter

Det obligatoriske kravet til båtførerbevis gjelder båtførere som er født etter 1. januar 1980. Det er nødvendig med et slikt bevis for å føre fritidsbåter med lengde over 8 meter, fart over 10 knop eller med motorkraft større enn 25 hestekrefter.

. Personer som har tatt båtførerprøven tidligere, slipper å ta prøven på nytt. Det stilles ikke krav til å gjennomføre kurs før prøven avlegges.

Om små joller og mindreårige på sjøen.

![](/assets/images/fun3.jpg)

Sjøfartsdirektoratet svare slik på vårt spørsmål om småjoller og mindreårige  
etter at båtførerprøven er innført:  
Helping.no spør:  
\- Kan dere klargjøre dette?

Slik svarer Sjøfartsdirektoratet  
_Viser til din henvendelse. Når det gjelder fritidsfartøy, båtførerbevis og minstealder så gjelder følgende._

_Dersom du ikke har fylt 16 år kan du ikke føre båt som overskrider noen av følgende grenser: 8 meter båtlengde (skroglengden), 10 Hk motor, 10 knop hastighet med fører i båten - dvs båten skal ikke kunne kjøres hurtigere enn dette med fører i. Det er lovlig å begrense 10 Hk motorer eller mindre slik at båten overholder kravene. Dette skal eventuelt gjøres slik at man trenger verktøy for å fjerne begrensningen på motoren._

_Dersom du har fylt 16 år, men ikke har båtførerbevis gjelder følgende: Du kan ikke føre båt som overskrider 8 meter lengde eller 25 Hk motor._

_Dersom du har båtførerbevis gjelder følgende: Du kan ikke føre båt som overskrider 15 meter lengde._

_Dersom du har fritidsbåtskippersertifikat gjelder følgende: Du kan ikke føre båt som overskrider en brutto tonnasje på 50._

_Med vennlig hilsen_  
_Bjørn Reppe_  
_underdirektør_  
_Sjøvett og fritidsfartøy - www.sjofartsdir.no_