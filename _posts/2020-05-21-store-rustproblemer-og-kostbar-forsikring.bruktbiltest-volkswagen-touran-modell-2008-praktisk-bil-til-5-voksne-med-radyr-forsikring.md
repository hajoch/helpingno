---
layout: post
date: 2020-05-21 16:34:33 +0200
crop_image: true
tags:
- VW Touran
- bil
- flerbruksbil
- rust
title: VW Touran  2008
excerpt: 'Bruktbiltest: :Store rust-problemer og kostbar forsikring. Praktisk bil
  til 5 voksne- med rådyr forsikring. Skal du ha fullverdig sitteplass til 5 voksne
  i bilen har du ikke mye å velge i. For de store stasjonsvognene har en dårlig og
  ukomfortabel løsning for deg som sitter i midten bak. Dette løser denne bilen galant
  med tre individuelle seter på rad, alle med regulerbar rygg. Dette klarer ikke de
  større stasjonsvognene.'
image: "/assets/images/touran4.jpg"
image_caption: 'Foto: Christoffer Jore Christensen'
author: _authors/gunnar-christensen.md
categories:
- _category/bil.md
publish_date: 
weight: 1

---
Bruktbiltest over flere år Volkswagen Touran:

**Fakta om testbilen:**  
Volkswagen Touran, United. 2008 modell., 2.0 liter med 105 hk fra en firesylindret turbodieselmotor, Drivstofføkonomi:, målt 0,57 liter på mila på langkjøring-test. Sekstrinns manuell girkasse., NCAP-testet med 5 stjerner

Praktisk bil til 5 voksne - med rådyr forsikring

Deilig med en bil jeg slipper å "krype" inn i: Her setter jeg meg behagelig inn i bilen. Liksom på de fleste SUVene - og i tillegg sliter ikke bestemor med en for høy bil å komme inn i. Den perfekte familiebil. Bilen har ikke endret seg nevneverdig siden den kom på markedet i 2003.

**Bestselger**  
Ved første høykast ser Touran ut som en småbil. Bygd på samme understell som Golfen er forventningene til en bil for fem personer ikke sannsynlig. Det er ved prøvekjøringen jeg faktisk frostår hvorfor dette er blitt en bestselger. Her er plassen forbausende godt utnyttet. Fem voksne personer sitter komfortabelt også på langturer her og bagasjen går inn, men da er den fylt til taket bak.

God å kjøre er den også. Fast og presis, relativt støysvak og god oversikt og sittekomfort. Sotede vinduer bak og klima i kombinasjon gjør bilen behagelig på lange sommerturer.

God plass til tre voksne i baksetet på individuelle seter med regulerbar ryggvinkel.

![](/assets/images/touran13.jpg)  
Foto: Christoffer Jore Christensen

Testbilen er en 2008 modell Touran United med 105 hk turbodiesel: En sjelden kostbar fugl i Norge med mye utstyr og påkostet design. Bilen har det designmessig lille ekstra som gir den et penere design enn det de fleste Touraner.

**Ekstrautstyr**  
Av utstyr nevnes klima, kusekontroll, navigasjon innebygd i stor stereo med åtte høyttalere og 6 CD skifter, ryggesensor, avtagbart hengerfeste, hill hold kontroll som er bakke-starthjelp, regnsensor, automatisk lys som slår seg på ved behov, regulerbar korsryggstøtter framme, kjøle i hanskerommet samt noe styling på spoiler og takskinner for å nevne det meste.

Bilen har mange fleksible flerbruksløsninger. Stolene i baksetet kan enkelt taes ut og sette inn for å gi bedre bagasjeplass.

**Motor**  
Motoren er sterk. Den skyver godt og har mye å gå på med full bil. Her er krefter nok og drivstoffutgiftene er som de skal være for en slik bil, rundt halvliteren. Bilen finnes også som 7-seter, men de to bakerste setene i denne 7.seteren er kun for små barn.

Dette er en "trekkfugl" som er spart for de tre første årene med harde norske runder på islagte veier. Det er en fordel. Bilen bærer preg av godt vedlikehold hos første eier i Tyskland.

**Hva fungerer dårlig?**  
Navigasjon/GPS som ekstrautstyr til Touran er tøv å kjøpe: GPSen er ikke verd hva det koster. Utstyret er betydelig dårligere enn de GPSene du kjøper langt billigere i bilrekvisitabutikken og fester til vinduet med sugekopp. I denne bilen kan du ikke en gang oppdatere navigasjonsprogrammet og det har dårlig brukervennlighet. Ikke betal ekstra for dette utsyret når du kjøper Touran.

Testen av BMW 530 Touring på helping.no viser at også på en kostbar tysk bil til over milionen er navigasjonsutstyret elendig.

CD-skifteren er ikke som Blaupunkt sine modeller som jeg tidligere hadde. Skifteren fusker og gir i tillegg fra seg ulyder som til tider er sjenerende: Det er som om CD-platene skragler inni boksen ved rotasjonen i bruk. Forhandleren sier det er slik man må regne med på en slik konstruksjon: Altså kan det ikke være Blaupunkt som har levert dette til VW.

Spoileren på denne United-modellen er en smule lavere enn standardmodellen. Det merkes i fartsdempere, i forhold til fortauskanter og harde brøytekanter: Man være ekstra påpasselig for dette er en kostbar del å skifte ut. Dette er upraktisk på en slik bil som ellers er veldig praktisk i bruk.

**Rådyr forsikring - prissamarbeid med merkeforhandler?**  
Denne bilen er dyr å forsikre. Ifølge Gjensidige skyldes den høye premien at Touran også selges som varebil hvilket betyr mye bruk på byggeplasser o.l. samt at det er en populær bil for unge familier med mindre kjøreerfaringer. De høye forsikringepremiene er rett og slett en konsekvens av en aktuarmessig skadevurdering hos forsikringsselskapene og ikke nybilprisen på bilen. Dette hevder altså forsikringsbransjen. Men er det slik?

Priseksempelet illustrerer at noe ikke stemmer: Har du bonus på 75%, kjørelengde på km 16.000 årlig + samlerabatt for flere forsikringer må du betale kr. 8.109 årlig hos Gjensidige for denne bilen. Hos Trygg er premien med samlerabatt på denne bilen kr. 8.713 hvis man i tillegg medregner medlemsrabatt for medlemskap i Norsk Journalistlag.

Dette skjer samtidig som merkefohandleren Volkswagen tilbyr Touran-kasko i forsikringsselskapet Enter på samme vilkår, kjørelengde og bonus til kr. 4.150,- om du kjøper bilen hos merkeforhandler, men bare da. Har du kjøpt bil privat eller hos annen forhandler er du utestengt fra denne "normale" prisen.

Er det så mye mindre skaderisiko hvis man kjøper bilen hos merkeforhandleren?

Enda tydeligere blir dette ved å sjekke pris på ett og samme selkap: IF tilbyr deg forsikringspremien på Touran kr. 11.730 på over nevte vilkår, kjørelengde og bonus, mens samme selskap selger deg den samme forsikringen gjennom merkeforhandleren for kr. 4.700,- hvis du kjøper bil der. (Prissammenlikningen er fra 2014)

**Konklusjoner**  
Samlet sett er Touran en hyggelig opplevelse. Ekstrautstyret er for det meste et gode som hever bilens komfort. Men forsikringspremien på Touran skremmer bort mange kunder. Om du sjekker premien før du kjøper.