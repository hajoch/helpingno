---
layout: post
date: 2019-06-18 16:22:29 +0200
crop_image: true
author: _authors/gunnar-christensen.md
tags: []
title: Den beste Slankekuren:Bedre kosthold og mosjon
excerpt: 'Analyser dine vaner: Legg nå en slagplan som gir deg en varig slankegevinst
  nemlig å forandre det ved din livsførsel som gir deg overvekten. Oftest er det bare
  mer fysisk aktivitet og sunnere kosthold som skal til. F. eks. å begrense mengdene
  "fastfood" som pølser, hamburgere, "frites", sjokolade etc. - altså sunnere vaner.
  For mange er det tilstrekkelig slankekur å kutte ut brus, cola og søtsaker som gotteri
  og kaker: Kutt ut sukkersaker!'
image: "/assets/images/eple1 (1).jpg"
image_caption: ''
categories:
- _category/helse.md
publish_date: 
weight: 8

---
Husk å undersøke kvaliteten på det du spiser særlig med hensyn på salt, sukkerinnhold og fett. Slanking kan være så enkelt som å redusere inntaket av fett og av sukkerholdig mat og drikke. Undersøk hva matvarene du bruker inneholder: Hvilke matvarer spiser du oftest? Finnes et sunnere altarnativ som du også liker?

Hvorfor ikke heller kose deg med et deilig fruktfat fremfor en mengde usunne sukkervarer, salte potetgull m.m. som du vet skader helsa di. Sunn slanking er ikke nødvendigvis sultekurer, men derimot et riktigere næringsinntak. - Grapefrukt er eksempelvis slankende.

Epler bør skrelles før du spiser dem hvis de er sprøytet og det er de fleste. Sprøytemiddelet legger seg mest i skallet. Usprøytede epler er naturligvis best.

**Vann**  
Tips til daglige kostholdsvaner kan være:  
Drikk mest rent vann. Rent vann renser kroppen og er slankende.

Drikk gjerne opp til 3 liter vann om dagen. Er vannkvaliteten dårlig i din husholdning kan en rørlegger montere rensefilter på drikkevannskranen. Du kan også koke eller kjøpe vann, men vær klar over at kvaliteten varierer også på kjøpevannet: Se [test av kjøpevannet.](http://www.helping.no/vann.htm)

Peppermyntete er vanndrivende og derfor slankende. Som søtningsmiddel i teen er honning bedre en sukker. Uraffinert, brunt sukker er betydelig bedre enn det hvite raffinerte sukkeret.

Brus, cola og andre søte drikker inneholder svært mye sukker og er derfor fetende. Vær også skeptisk til lett-versjonene av bruser og cola. Likeså er alle typer øl fetende.

**Riktig mengde og riktig mat**  
Spis når du er sulten og slutt å spise når du er mett. Tygg maten godt og spis under rolige forhold slik at du ikke stresser når du spiser.

Ikke spis deg overmett: Det tar litt tid fra magen er mett til signalene om dette er oppfattet av hjernen. Derfor er det best å ikke spise fort.

Spis sakte og tygg maten godt - samtidig som du avslutter måltidet litt før du kjenner deg mett.

Fordel matinntaket på flere mindre måltider fremfor få store måltider. Dette kan i seg selv være en slankekur. Spiser du mye ved hvert måltid utvides magesekken din slik at det tar lengre tid før du kjenner deg mett. Flere måltider med mindre inntak av sunn mat er derfor best.

**Vegetarmat**  
Spis mest mat fra planter, minst kjøtt. Spis mer fisk enn kjøtt. Vær på vakt mot store mengder kaker og alt med søte smaker. Begrens snop-inntaket - også hos barn og ungdom. Se opp for smultstekte og frityrstekte matvarer som f.eks. smultringer, pomefrites osv.. Vegetarmat er lett å lage: Her er to oppskrifter på vegetar-supper: [Vegetarmat.](http://www.helping.no/vegetar.htm)  
  
  
**Avfallsstoff**  
La kroppen kvitte seg med avfallsstoffene. Et godt råd er å pusse tunga hver morgen. Belegget på tunga er avfallsstoffer kroppen skiller seg med når du sover. Å skylle dette belegget ned i magen igjen med morgenkaffeen er uheldig. Boken av Selvarajan Yesudian og Elisabeth Haich:"Yoga og Helse", (Fabritius 1965) viser til forskning i USA som hevder at belegget på tunga forsterker aldringsprosessen hvis det tilbakeføres til kroppen. Det er derfor viktig å kvitte seg med dette avfallsstoffet.

**Mosjon**  
Mosjoner oftere: Sykle til jobben? Gå i stedet for å ta bussen eller bilen. Ta trappen fremfor heisen. Fotturer i skogen er også god mentalhygiene. Gå heller en tur med venner enn å bli sittende på en pub etc..

Trim behøver ikke å være i kostbare helsestudioer. Det er det daglige innslag av mer aktivitet som er best for deg. Ikke store "trim-skippertak" en gang i mellom. Det jevne, daglige innslag av mer fysisk aktiviktet gir både slanke- og helsegevinst.

**Stress**  
Unngå stress der du kan. Mange mener stress er fetende fordi kroppens forbrenning forstyrres ved stress. Prøv derfor å planlegge hverdagen slik at du får minst mulig stress. Dette gir stor helsegevinst både fysisk og psykisk. Hjelpemidler til å redusere stress i hverdagen er bl.a. [meditasjon](http://www.helping.no/meditasjon.htm)og yoga.

**Yoga**  
Regelmessig trening med yoga-øvelser reduserer stress og virker regulerende på vekten: Det betyr at du slanker deg med yoga hvis du er overvektig og legger på deg hvis du er for tynn.  
Forslag til daglige[ Yoga-øvelser](http://www.helping.no/yoga.htm).

**Ta vare på deg selv**  
Høyest sannsynlig vil mer mosjon og sunnere kosthold være tilstrekkelig til å gi deg en varig slankegevinst. Du vil merke at vekten går ned sakte, men sikkert til en trivselsvekt som er god for deg.

Slankekurer gir ofte raskere utslag på vekten, men så kommer kiloene på igjen straks du glir tilbake til de "gamle" spisevanene etterpå. Sats heller på livsstilendringer med mer mosjon og sunnere kosthold.

På mange måter er det snakk om å tenke på en annen måte: Ta mer vare på deg selv. Gi kroppen din den næringen den fungerer best på og den fysiske aktiviteten som må til for å holde deg frisk. Ikke la deg påvirke av syltynne moteidealer: Mange av modellene du ser avbildet har spiseforstyrrelser. Vær god med deg selv - det er essensen i begrepet "det gode liv".

**Tanker og følelser**  
Er du veldig fiksert på slanking og overvekt kan du bli så fiksert på mat at du spiser for mye og øker i vekt av den grunn. Prøv derfor å ha et avslappet forhold til slankekurer. ( Ref.: Eva Helgesen med konsulent Åsa Rytter Evensen: "Tenk deg slank", Gyldendal 1991).

Det viktigste er å ha det godt med seg selv. Livet er ikke en cat-walk.

Tankene dine har stor makt. Bruk dem derfor på en konstruktiv måte og du kan hjelpe deg selv med enkle øvelser: Tenk positivt om deg selv: Vær god mot deg selv. Ikke terp på at du er overvektig i dine daglige tanker. Ikke snakk om vektproblemer i dagliglivet. Ha derimot fokus på at du blir slankere for hver dag: Si til deg selv: "For hver dag blir jeg slankere og slankere" og se for deg at du virkelig er blitt slankere. Ikke tenk på overvekt: Fokuser på sluttresultatet: Nemlig at du ER slank. Dette er på mange måter å omprogramere hjernen.

Det handler om psykologi og det å gi energi til det du ønsker deg i stedet for det du ikke ønsker deg: Visualiser deg selv som slank.  
  
Konsentrerer du deg om overvekt så gir du mer energi til det som er negativt for deg. For mange fører dette til [depresjon](http://www.helping.no/dep.htm). Og da forsterker du denne "feilprogrameringen". Konsentrerer du deg derimot om å tenke og sende tanke-energi til dine positive ønsker, så vil du nærme deg det du ønsker deg hvis du fokuserer på sluttresultatet; Nemlig det å gå ned i vekt til den vekt du bestemmer deg for. Og da kan mosjon og sunnere livstil være ett av flere elementer i dette programmet.

Slanking er på denne måten også en psykisk trening: Det er viktig å være i en positiv stemning når du slanker deg. Ikke gå til slankekurer med en følelse av at du "piner deg selv", men med en optimistisk hodning og med en overbevist og fokusert tro på resultat.

**Øvelse**  
En god øvelse å gjøre hver dag er så enkel: Sett deg ned et rolig sted. Lukk øynene og se for deg det du ønsker deg. F.eks. at du ønsker deg å være 5 kg. lettere. Fokuser da konkret på den vekten du ønsker deg. Se deg selv i den situasjonen du ønsker deg - nemlig 5 kg slankere - og kjenn etter hvor godt det føles å være i den situasjonen du ønsker deg. Deretter tenker og føler du takknemlighet over det du alt har oppnådd i form av bedre helse - eller noe annet i livet ditt som du er godt fornøyd med. Du kjenner da klart en følelse av positivitet.

Denne [takknemlighetsteknikken](http://www.helping.no/secret.htm) skaper positivitet som er en viktig drivkraft i slankeprosessen. Du kan f.eks. føle takknemlighet for at du går ned i vekt, mens du hele tiden har hovedfokuset på den vekten du ønsker deg - og ikke på overvekt . Denne øvelsen øker også din positivitet omkring livet ditt generelt. Takknemlighet hjelper deg til å tenke flere og flere positive tanker som gradvis hjelper deg både til en slankere kropp og en bedre hverdag.

**Skeptisk**  
Vær skeptisk til alle slankekurer som lover raske resultater.

Viktigst av alt etter enhver form for slankekur er å bedre dine kostholdsvaner i forhold til før du startet kuren. Kaster du deg over søtsaker og fett etter kuren kan den fort være forgjeves.