---
layout: post
date: 2020-05-17T16:53:17.000+02:00
crop_image: true
tags:
- billig bil
- Golf
- VW
- Volkswagen
- rust
- liten familiebil
- '2014'
- Golf 7
- TSI
- 3cylindret miljømotor
- rustproblemer
- kostbar i forhold til tilsvarende biler
title: " VW Golf 7- 2014"
excerpt: 'Helping testet denne bilen da den var ny i 2014. Les hva vi skrev den gang. '
image: "/assets/images/golf73.jpg"
image_caption: 'Foto: Christoffer Jore Christensen '
author: _authors/gunnar-christensen.md
categories:
- _category/bil.md
publish_date: 
weight: 2
coauthor: _authors/christoffer-jore-christensen.md

---
**Volkswagen Golf 7 - 2014**  
Et nytt rustproblem? 

![](/assets/images/golf70.jpg)

Foto: Christoffer Jore Christensen

Kjører du Golf 5 i dag vil du merke en forbedring på støydempingen, bedre seter og DAB-radio som standard på nye Golf 7. Bortsett fra dette så er kjøreopplevelsen ganske lik eldre utgaver. Bilen er på en måte kjent og det er ikke mye nytt å forhold seg til. Presses bilen vil du kanskje føle bedre kjøreegenskaper. Men så er det selvfølgelig også nye ting du ikke liker. Som den nye "handbrekka" - denne irriterende trykknappen. Skal du ha ei skikkelig handbrekke må du kjøpe Ford Focus.

**Ikke prisgunstig**  
Denne Golfen er en 5-dørs Golf Trend 1,2 liters 85hk.TSI 4 sylinders bensinmotor og 5-trinns girkasse. Altså mindre motor enn Ford Focus som begynner serien bensinmotoren på 100 hk med ny 3 sylindret miljømotor. Med "teknikkpakke" på denne Golfen får du med 2-soners klimaanlegg, 15" lettmetallfelger, parkeringssensorer foran/bak og skinnratt. Alle som har prøvd bil med og uten klimaanlegg merker forskjellen - på varme sommerdager eller på vinterveien over fjellet. Klimaanlegg er også en sikkerhetsfaktor. Med dette ekstrautstyret på Volkswagen Golf er du raskt over det Ford Focus koster med 125 hk motor og betydelig mer ekstrautstyr - om du sammenlikner disse bilene når de var nye. Man kan derfor ikke kalle Golf prisgunstig.

Det kan være lett å takke ja til den nye "kurante" Golf 7 og glemme alle rust-problemene du har hatt og den dårlige forhandlerservicen du hadde med Golf 5. Golf 5 var jo ikke på langt nær godt nok rust-beskyttet. Det ble derfor kostbart å eie den. Så hva får deg til å tro at en nyere Golf-modell er bedre på rust? Det er ikke alltid slik at nyere modeller har bedre rustbeskyttelse. Alle VW biler sliter med rust.

**Tillit**  
Nytt på rustbeskyttelse nå er at Volkswagen-forhandleren tillater Tectyl-behandling på ny bil uten at garantien frafaller. Realitetene har nå innhentet Volkswagens arrogante forhold til rustproblemet; Mange har klaget og mange bilkjøpere har merket seg disse problemene. Med andre ord handler bilkjøp om tillit. Tillit til godt handverk og kompetanse. Og her får Volkswagen stryk på rustbeskyttelse. I tillegg må du kalkulere inn en kostbar service på rundt hundretusen km med registerreimskift på alle VAG-biler i Volkswagenfamilien, noe du slipper med f.eks. Toyota og Kia.

**Volkswagens rustproblemer**

Bedre seter i Golf 7 var jammen på tide, for Golf 5 har svært dårlig sittekomfort i standard seter. Og DAB-radioen er rett rundt hjørnet i tid, så den ligger godt plassert i standardpakka på Golfen, fremfor å gjøre som Ford Focus av denne åprgangen der du må betale fem tusen spenn ekstra for en DAB-radio. Volkswagen gjør med andre ord mye riktig og de er i tillegg flinke med design. Så hvorfor er det så vanskelig å komme opp på konkurrentenes nivå når det gjelder rustbeskyttelse?

**Baksetet**  
Designet gir baksetet gode, romlige forhold. Det er god plass og god høyde i baksetet og dørene er slik utformet at Golf 7 er bortimot best i klassen når det gjelder å komme seg inn og ut av baksetet på en behagelig måte: Når småbarn skal inn og ut av baksetet og mor eller far må bøye seg inn for å feste eller løsne sikkerhetsselen i barne-stolene. Når bestefar med stiv rygg og bestemor med gikta slipper å krype inn - som i mange av konkurrentenes biler. De fleste konkurrenter kniper ned på takhøyden bak og ødelegger dermed bakseteplassen både med innsteg og i takhøyde. Dette er pluss i boka for Golf og kanskje en viktig årsak til at Golf selger bra tross rustplagene. Mens vi snakker om baksetet så er Golf en fireseter ikke femseter. Bakseteplassen i midten bak har hverken plass eller nakkestøtte-høyde til en voksenperson - liksom alle biler i "Golf-klassen".

**Sikkerhet**  
Sikkerheten er ifølge EURO NCAP på toppnivå med 5 stjerner hos Golf - testet i 2012. Nakkesleng-testen er også rangert i kategori blant de beste [www.euroncap.com/results/vw/golf/500.aspx.](http://www.euroncap.com/results/vw/golf/500.aspx) Dette er åpenbart en trygg og komfortabel bil å kjøre i. I tillegg virker den solid og "godt skrudd sammen".

**Konkurranse**  
Flest produsenter har bilmodeller i denne størrelsen og konkurransen er hard. Derfor er det ofte slik at du får mest for pengene ved kjøp av ny bil i denne størrelsen fordi det er her bilprodusentene setter inn det tyngste markedsførings-støtet på denne størrelsen som de selger mest av. Prøv minst fem biler før du bestemmer deg for ny-bil-kjøp i denne prisklassen: Golf er en av bilene det er naturlig å prøve.