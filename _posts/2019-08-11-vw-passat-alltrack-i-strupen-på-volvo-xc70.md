---
layout: post
date: 2019-08-11T13:00:06.000+00:00
crop_image: true
tags:
- bil
- 4x4
- vw
- AlltrcK 2013
- passat
- bruktbil
- stasjonsvogn
- privatbil
title: VW Passat Alltrack i strupen på Volvo XC70
excerpt: 'Bruktbil fra 2013: Med Passat Alltrack er Volkswagen rett i strupen på Volvo
  XC 70 ved å ny-prise seg langt under Volvos modeller. Passat Alltrack er hevet 3
  cm i forhold til en standard modell. Visuelt virker det som om bilen er hevet mer
  - kanskje på grunn av de designmessige off-road- effektene som denne modellen har
  fått.'
image: "/assets/images/alltrack.jpg"
image_caption: 'Foto og test: Christoffer Jore Christensen'
author: _authors/christoffer-jore-christensen.md
categories:
- _category/bil.md
publish_date: 
weight: 4

---
Kjøreegenskapene er ikke dårligere ved hevet tyngdepunkt, kanskje på grunn av bredere dekkdimensjon? Alltack gir en fin og myk kjøreopplevelse. Den ligger stødig og forutsigbart på veien. Den er fast og fin på rattet og gir et solid, trygt inntrykk.

**Baksetet**  
Baksetet er som i en standard Passat: Vi hadde håpet Volkswagen nå benyttet den økte høyda til å montere bakseter som i Touran og Sharan hvilket hadde gjort Alltracken til en enda mer attraktiv bil. Her går fremdeles ikke 3 voksne inn i baksetet om alle skal sitte godt - heller to voksne og et mindre barn.

**SUV-erstatter?**  
Dekker denne bilen samme behov som en SUV? Volkswagen har nok voktet seg vel for å gjøre denne bilen for lik SUVene i modellutvalget. Ja, den har bedre bagasjeplass enn Tiguan, men høyden er ikke like god. Du må "krype" mer inn i denne bilen enn i en SUV. Slik sett er Alltracken mest lik stasjonsvogna.

**Ekstrautstyr**  
Testbilen har bl.a. innfellbart hengerfeste. Dette er en praktisk og god løsning der du trykker på en knapp i bagasjerommet og hengerfestet kommer på plass klar til bruk. Hvem er ikke lei av å ligger under bilen og rote med å feste det løse, avtagbare hengerfestet i sølevær? Dette er ekstrautstyr.

En knapp legger ned baksetet når du står i bagasjerommet: Praktisk og smart. Det er også panorama soltak med gardin som dekker det meste av takflaten. Parkering-sensorene foran er også ekstrautstyr liksom elektriske justeringer av førersetet mens det er manuell regulering av setet ved siden av.

**Konklusjon.**  
Alltrack stjele trolig mange kunder fra Volvo XC70 for dette er en like stor og bil som Volvoen, men til en lavere pris. Men Volvoen er bedre på bl.a. rust og slitestyrke.