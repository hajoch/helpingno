---
layout: post
date: 2019-06-24 12:29:59 +0200
crop_image: true
tags:
- Volkswagen Caravelle
- diesrlbil
- russebil
- kassebil
- biltest
title: Russebilen
excerpt: Dette er en av de mest populære russebilene for tiden. Her er en langtidstest
  som gir deg grundig kunnskap om bilen.
image: "/assets/images/caravellen.jpg"
image_caption: ''
author: _authors/gunnar-christensen.md
categories:
- _category/leserinnlegg.md
publish_date: 
weight: 2

---
Bruktbiltest:  
15 år med Volkswagen Caravelle 2,4 diesel 1995 modell

Etter mange års bruk er dette fortsatt en solid og praktisk bil med god kollisjonssikkerhet. Dette er første årgang Caravelle med airbag. Se opp for rust på eldre Caraveller.

Her går det inn fem voksne sykler og all bagasje på en familietur til Danmark. Du har aldri bruk for takgrind eller henger.

Det dårligste ved denne bilen er setene. Forsetene er original fabrikkmonterte seter. De er elendige. Ta med sofapute til korsryggen for her er ingen reguleringsmuligheter. Bortsett fra setene er bilen utrolig praktisk.

Baksetet på denne kombien er en norskprodusert setebenk med plass til fire i bredden. Alle setene har nakkestøtte og 3 punkts seler, men sittekomforten er også her dårlig. Verre enn forsetene.

**Konkurrenter**  
Andre combi-biler i samme klasse som Mercedes Vito, Voyager og Toyota Hi-Ace hadde på den tiden enda trangere og dårligere seter. I tillegg har Mercedes Vito i ettertid vist seg å være en teknisk katastrofe med mange misfornøyde kunder. Det samme gjelder Voyager. Toyota Hi-Ace er ubrukelig på norsk vinterføre med bakhjulsdrift noe de nye Vitoene også har fått på siste utgave. Dette betyr at Caravellen i praksis ikke har konkurrenter.

**Tekniske problemer**  
Denne bilen har gått 220.000 km og teknisk sett er den en positiv erfaring. Det har vært lite tekniske problemer: Gløderne røk på 30.000 km (de burde holde minst til 100.000 km) og tre av fire motorfestebolter var falt ut på 90.000 km-servicen. Dette er det eneste som må kalles uvanlig og overraskende. At 200.000 servicen ble dyr var forventet med skifte av registerreim - hele kr. 15.000,-.

Bilen er plaget med feil på varsellampene: De kan begynne å blinke og varsle feil uten at det er feil på annet enn instrumentlyset. Så er det rusten da. Det er dyrt å lakkere hjulbuene når det kommer rust etter steinsprut. Hele kr. 10.000,- koster en behandling og lakkering av alle fire hjulbuene på denne bilen. Dette er gjort hele tre ganger på denne bilen.

På 168.000 km i 2007 måtte alle sikkerhetsselene i baksete skiftes. To av dem gikk plutselig i stykker og de to neste fusket. Det ble en drøy pris kr. 5.500,-.. Det er åpenbart at den norskproduserte bakseteløsningen fra Suveren Rørmøbler på kombiutgaven ikke holder samme kvalitetsmål som bilen ellers. Firmanavnet "Suveren" får dermed en komisk bismak.

Utvendige speil er et problem på Cravellen hvis de må skiftes: De faller ofte av innen ett år etter at de er montert. På høyre side har speilene på denne bilen falt av 8 ganger, på venstre 3 ganger. Forhandler medgir at dette er et problem på både Caravellen og Transporteren. Ta derfor vare på kvitteringen når du må skifte speil på bilen: Det er garanti på dette hvis forhandler monterer speilene.

Speedometerfeil fulgte med bilen da den var ny: Mellom 5 og 7 km for lite viser fartsmåleren på denne Caravellen. Er dette gjort med hensikt for å dekke over at motorstyrken på 78 hk er litt svak for denne bilen?

**Serviceproblemer**  
I 2010 ble bilen påkjørt av en stjålet BMW med tre mindreårige barneversbarn på rømmen. Dette betydde en forsikringssak og medførte at sidedøra for baksetet måtte skiftes. Da fikk vi igjen erfare merke-forhandlerens dårlige service.

Forsikringsselskapet insiterte på at døra skulle skiftes hos merkeforhandler selv om annet verksted skunne gjøre samme jobben betydelig billigere. (Ikke underlig at forsikringen er dyr.) Sidedøren som er en skyvedør ble skiftet av Gromstad Auto AS i Arendal. Vi fikk bilen tilbake med en nylakkert ny dør som ikke var tilpasset skikkelig. Det ble høyere støynivå i bilen og det føltes utrygt å kjøre med bilen slik døren nå var. Vi var tre ganger innom forhandler for å klage på arbeidet uten at dette hjalp nevneverdig. Når heller ikke handtaket fungerer skikkelig er det all grunn til å være redd for sikkerheten. Vi tok bilen til annet verksted som påviste flere feil i tilpasningen. Med dette som bakgrunn ble det gjort nye henvendelser til merkeforhandler som rette skjevhetene, men handtaket ble verre. Handtaket henger seg stadig og mye tyder på at dette ikke er i orden. Flere henvendelser til merkeforhandler har ikke gitt resultater og vi har gitt opp å få døren som før. Etter skaden fikk vi også en skranglelyd i bilen som ikke ble fikset. Forhandleren oppførte seg direkte gjerrig overfor meg som kunde og reparerte i praksis ikke skaden fullt ut.

Dette er ikke første gang jeg har hatt problemer med merkeforhandlerens dårlige verksted med det resultaet at denne bilen har ikke vært på service hos denne merkeforhandleren siden 30.000km-servicen.

Det er derfor underlig at nettopp dette verkstedet har utropt seg til landets beste Volkswagenverksted på service. Men så foregår da også kundeundersøkelsen slik at man unngår å registere når bilen må inn flere ganger på grunn av dårlig verkstedarbeid. Liksom i fjernsynskjøkkenet: Vi har juksa litt!

**Familiebil**  
Caravellen er en robust sliter med stor bagasjeplass. En drøm av en familiebil: Den laster glatt 5 voksne sykler og en hel families bagasje i bagasjerommet på langtur - og enda er det mer plass. Den tar to barnevogner uten at du behøver å slå dem sammen eller ta av hjulene og et hav av bagasje. Dette er en ideell familiebil for familier opp til 6 personer.

Den er driftsøkonomisk, men treg med sin 2,4 liters 78 hk fem cylinder diesel: Jeg har aldri opplevd å bruke over literen på mila uansett hvor tungt den lastes på sommer eller vinterdekk. Selv ikke nå etter at bilen passerte to hundre tusen.

**Brukte Caraveller**  
Dette gjenspeiler seg på bruktbilprisen: Brukte Caraveller er populære. Jeg ble høsten 2004 stoppet i trafikken og tilbudet 150.000 spenn for bilen min. Da må man kunne si at Caravellen i sin tid var et godt nybilkjøp ettersom nybilprisen i 1995 var 215.000 kroner. Men jeg villle ikke selge den den da jeg fikk tilbudet: En mer praktisk bil finner jeg ikke. Og en ny Caravelle er blitt for kostbar: Den har priset seg ut av markedet for nye familiebiler hvilket gjenspeiler seg i betydelig lavere salgstall.

Se opp for rust i hjulbuer og kanalene om du kjøper en brukt Caravelle: Ikke alle passer like godt på bilen med vedlikehold og antirustbehandling.

**Kollisjonstester**  
Folksam kollisjonstester gir Volkswagen Caravlle fra 1991 og nyere topp karakter. 1995-modellen var den første som kom med air-bag og da med aribag på både passasjer og førerplass samt delvis galvanisert karoseri. I brukt-markedet er derfor 1995-modellene og nyere sikrere.

Men når en bil er blitt over langt over 10 år så faller bruktbilprisen merkbart. Det gjelder alle merker. Dermed finnes flere rimelige Caraveller på markedet nå. Men som sagt: Se opp for rust i hjulbuene og kanaler. Ikke alle bileiere har tatt vare på bilen. Og Volkswagen ruster mest.