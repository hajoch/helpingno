---
layout: post
date: 2021-08-30 14:55:10 +0200
crop_image: true
coauthor: []
tags: []
title: Vit hvor du skal i livet
excerpt: ''
image: "/assets/images/dkb7.jpg"
image_caption: 'Illustrasjon: Gunnar Christensen'
author: _authors/henning-j-grini.md
categories:
- _category/boker.md
publish_date: 2021-08-30 00:00:00 +0200
weight: 4

---
En båt la til kai i en liten meksikansk landsby. En amerikansk turist skrøt til den meksikanske fiskeren hvor god kvaliteten på fisken var og spurte hvor lang tid det hadde tatt ham å fange dem.

”Ikke så veldig lenge,” svarte meksikaneren.

”Men hvorfor ble du ikke ute lenger og fanget flere fisker da?” spurte amerikaneren.

Meksikaneren forklarte at den lille fangsten var tilstrekkelig til å møte hans og familiens behov.

Amerikaneren spurte, ”men hva gjør du med resten av tiden din?”

”Jeg sover lenge, fisker litt, leker med barna, tar en siesta med min kone. På ettermiddagene går jeg til landsbyen for å besøke mine venner, spille gitar og synge noen sanger… Jeg har et rikt liv.”

Amerikaneren avbrøt, ”jeg har en MBA fra Harvard, og jeg kan hjelpe deg! Du burde starte med å fiske lenger hver dag. Så kan du selge den ekstra fisken du fanger. Med ekstra inntekter kan du kjøpe en større båt.”

”Og etter det?” spurte meksikaneren.

“Med de ekstra pengene den større båten vil skaffe kan du kjøpe en båt nummer to og så en båt nummer tre o.s.v. inntil du har en hel flåte av trålere. I stedet for å selge fisken din til en mellommann kan du forhandle direkte med foredlingsfabrikker og kanskje til og med åpne din egen fabrikk. Du kan da forlate denne lille landsbyen og flytte til Mexico City, Los Angeles, eller til og med New York City! Derfra kan du styre ditt svære nye selskap.”

”Hvor lang tid ville dette ta?” spurte meksikaneren.

”Tjue, kanskje tjuefem år,” svarte amerikaneren.

“Og etter det?” spurte meksikaneren.

”Etterpå? Vel min venn, det er da det virkelig begynner å bli interessant,” svarte amerikaneren leende. ”Når din forretning virkelig tar av, kan du begynne å selge aksjer og skape millioner!”

”Millioner? Virkelig? Og etter det da?” sa meksikaneren.

”Etter det har du mulighet til å trekke deg tilbake, leve i en liten landsby nær kysten, sove lenge, leke med dine barn, fange noen fisker, ta siesta med din kone og tilbringe ettermiddagene med det du liker og være sammen med dine venner.”

”… men det er jo nøyaktig det jeg gjør nå. Så hva er poenget med å kaste bort tjue til tjuefem år?” Spurte meksikaneren.

_Vit hvor du skal i livet… du kan allerede være der._

**Annonse**

[https://www.gaiamessen.no/](https://www.gaiamessen.no/ "https://www.gaiamessen.no/")