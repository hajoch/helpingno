---
layout: post
date: 2020-05-21 20:59:32 +0200
crop_image: true
tags:
- Toyota Prius
- langtidstest bruktbil
- hybrid
title: 'Toyota Prius 2009 - Langtidstest '
excerpt: 'Toyota Prius var i 2009 en bestselgende hybridbil. Dette kunne ikke Henning
  Jon Grini (styremedlem i helping.no) motstå: Han kjøpte ny Toyota Prius. Han har
  den fremdeles og han er fremdeles strålende fornøyd med bilen.'
image: "/assets/images/prius-1.jpg"
image_caption: Henning J. Grini har vært fornøyd med sin Toyota Prius siden den var
  ny i 2009. Foto Gunnar Christensen
author: _authors/gunnar-christensen.md
categories:
- _category/bil.md
publish_date: 
weight: 1

---
**God plass**  
Mange biler går for å være 5-seter, men komforten for dem som sitter bak er trang. Dette er ikke tilfelle med den nye Toyota Prius. Den er en romlig familiebil. For en familie på fem er dette en bil med et bagasjerom for en fullverdig familiebil. Bilen er på størrelse med en personbilutgavene av Avensis eller en Passat. Prius har i tillegg også en stasjonsvognmodell med plass til 7 seter.

\- Hvordan kan du holde ut med en bil som ikke kan trekke en tilhenger?  
\- Jeg trenger ikke kjøre med tilhenger. Bilen har plass nok til det jeg trenger å pakke med meg inni bilen. Baksete kan dessuten helt eller delvis legges ned og gi stor nok bagasjeplass til mitt behov.

**Sikkerhet og Komfort**  
5 stjerner i NCAP - er full pott på sikkerhet. God kjørekomfort øker også sikkerheten i en stillegående bil som ikke brenner mer bensin enn 0,44 liter på mila så langt på Grinis blandingskjøring. Han vet imidlertid at kjøreteknikken kan forbedres og dermed presse forbruket ytterligere ned. Informasjonen i dashbordet forteller han til enhver tid hvor mye drivstoff han bruker og hvor mye batteriene lades og brukes.  
\- En ny kjøreopplevelse. Den akselererer meget bra, bemerker Henning Jon Grini fornøyd. Han valgte Comfortutgaven.

I 2010 kommer denne bilen også med et plugg-in systemet der bilen kan lades fra en kontakt tilknyttet husets strømkilde.

![](/assets/images/prius-4.jpg)  
Foto GC

**Prisgunstig**  
Den norske bilpressen kåret Toyota Prius til årets beste kjøp i 2009. Det innebærer mest for pengene ved kjøp av Prius: Disse prisene hadde Toyota Prius i 2009: Comfort kostet kr 274 500, Advance kr 291 000, Executive kr 317 500 og Premium kr 348 800.

Feil på flere Toyota-modeller - også Prius  
I gleden over å ha kjøpt ny bil i 2009 dukker det opp en trist Toyota-melding:  
"Toyota kommer til å tilbakekalle fire millioner biler som har problemer  
med gasspedalen. Problemet er at løse matter på førersiden kan skli fremover og blokkere gasspedalen, ifølge nyhetsbyrået Kyodo." At gulvmatten har blokkert gasspedalen har ført til alvorlig ulykker. Av de 100 innrapporterte hendelsene i Toyota var det 17 krasj og fem dødsfall.

\- Dette problemet var min forhandler klar over før jeg fikk bilen og bilen er derfor klargjort og sjekket for slike feil, bemerker Grini.

**Ny gasspedalfeil**  
Toyota sliter med flere typer feil på gasspedalen. På enkelte modeller henger gassen seg og kan gi farlige situasjoner.  
Over 9 mill. Toyotaer må tilbakekalles på verdensbasis, over 35.000 biler bare i Norge for å få rettet på denne nye gasspedalfeilen. Dette gir Toyota stort tap på alle måter ikke bare økonomisk, men også på omdømme og interessen for bilmerket generelt.

**Bremsefeil på Prius**  
Og som om ikke dette var nok: Nytt skandaleoppslag om feil på bremsene i nye Prius. Toyota innrømmer nå bremseproblemer på Prius: Rapporter om unormale bremser på Prius i Norge.

Toyota har med dette fått alvorlige riper i lakken som får konsekvenser for bruktbilpriser og omsetning av Toyota fremover. Da Mitsubishi måtte tilbakekalle et stort antall biler med airbagfeil for noen år tilbake var bilmerket nær ved å gå konkurs. Markedet reagere naturlig nok med svekket tillit på feil ved sikkerheten i bilene.

Mange mener Toyota har vokst for fort slik at kvaliteten på bilene ikke er tilstrekkelig ivaretatt. Bruktprisen på Prius fremover er derfor avhengig av hvordan markedet reagerer på de tekniske feil som Toyota nå sliter med.

**Drivaksel**  
Så bringer Dagens Næringsliv på nett denne nyheten som ytterligere rammer Toyotas omdømme: "Toyota tilbakekaller 8.000 pickuper. Toyota tilbakekaller 8.000 USA-bygde pickuper av typen Tacoma på grunn av en feil i drivakselen."  
Nå granskes bestselgeren Corolla for en mulig defekt på styringen.

Alle feilene som er avdekket på Toyota går på feil med bilens sikkerhet. Det er ikke lengre tvil om at Toyota vil taper stort på dette.

**Toyota unndrar seg kostnadene og opplysningsplikt:**  
**Hvem tør nå kjøpe Toyota?**  
Når det nå kommer frem i nyhetene at Toyota har prøvd å unndra seg reparasjonskostnader ved å gjøre en for dårlig reparasjonsjobb på bilene med feil, så har Toyotas renome fått den endelige spikeren i kista. Dette kommer frem på Kongresshøringer i USA der 30 bilister er døde etter feil på Toyota. Toyota har også prøvd å holde feil skjult. " Toyota prøvde å unngå reparasjoner. Avsløringer i interne dokumenter. Mediesky sjef møter i Kongressen."

**Kjøreforbud i Norge?**  
I Norge vurderes nå kjøreforbud på flere Toyota-modeller etter den dramatiske ulykken på E 18 i mars 2010 der gasspedalen hang seg på en Toyota Prius og fører måtte kjøre i autovernet for å få stoppet bilen.

Og det fortsetter i oktober 2010: Toyota tlbakekalles for feil: "Toyota tilbakekaller halvannen million biler over hele verden grunnet muligheter for lekkasje av bremseveske":

17\.000 norske Toyota tilbakekalles i november 2012.[  
](http://www.dn.no/dnBil/article2507576.ece)Airbagfeil i april 2013  
Bremsefeil på hybrid juni 2013  
Feil på servostyringen juli 2013  
Feil på Prius februar 2014

**Eierens kommentar**  
En serie dårlige nyheter for Toyota er alltid trist å få like etter et bilkjøp av Toyota Prius. Det tar bort mye av gleden ved å ha kjøpt en ny bil. Priusen har nå gått både på langturer og lokalkjøring. Men Henning J. Grini har ingen problemer så langt:  
\- Alt fungerer som det skal og servicen hos Toyota Arendal er god. Jeg har ikke hatt behov for garantireparasjoner og er hele tiden fornøyd med bilen. Prius skårer også meget bra på kundetilfredshet i bruktbilstatistikken. I tillegg er bilens miljøprofil god.

**Piggdekktilbud**  
Grini tjente i 2009 på å kjøpe piggdekk med aluminiumsfelg av annen forhandler. Merkeforhandlere har vanligvis dårligst tilbud på vinterdekk. Pris hos merkeforhandler var da kr. 11.000,-. Dekkforhandleren leverte dekkene på døren for kr. 5.500,-. Piggdekkene han kjøpte har samme kvalitet/merke som merkeforhandlers tilbud. Nokia Hakkapalita har vist seg å være en av de beste piggdekkene.

**Konklusjon**  
Skandinaviske bileiere svarer i en spørreundersøkelse på spørsmål om de er fornøyd med bilen sin: Prius kommer på en imponerende 3-plass i kundetilfredshet av forskjellige 115 biler. Dette er en meget sterk indikator på bilenes kvalitet og standard og en meget nyttig oversikt for deg som bilkjøper. Undersøkelsen er av bileiere med årsmodeller mellom 2006 og 2009. Dette resultatet bifalles av Henning J. Grini.