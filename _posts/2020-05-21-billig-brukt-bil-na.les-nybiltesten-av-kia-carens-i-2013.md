---
layout: post
date: 2020-05-21 12:02:45 +0200
crop_image: true
tags:
- Kia
- bil
- flerbruksbil
- koreansk bil
title: Billig brukt bil nå. Les nybiltesten av Kia Carens i 2013
excerpt: Kia har med denne modellen av Carens bygd en helt ny bil. Designet er absolutt
  blitt bedre enn tidligere modell som hadde dårlig rykte - og gikk under navnet "Koreansk
  Industri Avfall".  For design selger. Dette blir en konkurrent til VW Touran og
  Opel Zafira i pris og størrelse.
image: "/assets/images/kia3.jpg"
image_caption: 'Foto: Christoffer Jore Christensen'
author: _authors/gunnar-christensen.md
categories:
- _category/bil.md
publish_date: 
weight: 2

---
Bruktbil - Kia Carens: - Bedre design

Kias største salgsargument nå er 7 års nybilgaranti. På NCAP sikkerhets-rating har nye Carens i september 2013 krøpet opp til 5 stjerner:  
[http://www.euroncap.com/results/kia/carens/527.aspx](http://www.euroncap.com/results/kia/carens/527.aspx "http://www.euroncap.com/results/kia/carens/527.aspx")  
Og det er som det skal være på en nyere modell.

Tidligere KIA modeller har dårlig rykte og har fått tilnavnet "Koreansk Industri Avfall". Denne er forhåpentlig bedre:

Testbilen har 1,7 liters dieselmotor på 115 hk med 6-trinns girkasse: Ikke sprek, men grei, stillegående motor som passer til denne bilen som har god støydemping. Litt følsom på rattet? Ja, av og til skjelver Carens litt på rattet muligens på grunn av dårlig asfaltdekke, men jevnt over er den stillegående, behagelig og lettkjørt.

Setene er gode. Særlig førersetet med flere elektriske innstillinger. De øvrige setene har sparsomt med innstillings-muligheter, men til gjengjeld har setene oppvarming - også de tre individuelle baksetene som kan reguleres i stolrygg-vinkelen. Førersetet har i tillegg kjøling på varme sommerturer. En kreativ, god løsning. Det midterste setet bak har for kort nakkestøtte for voksne i Norge. Dette er en idiotisk sikkerhetsfeil.

Som vanlig i denne flerbruks-bil- klassen finnes to barneseter i bagasjerommet. Det tar verdifull bagasjeplass - noe det ikke er for mye av her. Bilen mangler dessuten bagasjebeskytter til taket. Bagasjebeskytter er en viktig sikkerhetsfaktor.

En stor andel av dødsulykker i stasjonsvogner og flerbruksbiler skyldes usikret bagasje som forskyver deg. Normalt vil det være festepunkter for en slik bagasjebeskytter i taket bak første og andre seterad. Det finnes ikke her. En bur-liknende vegg finnes som ekstrautstyr til bilen, men den er beregnet på hund og vil trolig ikke fungere godt nok som bagasjebeskytter.

Demobilen er helt sort inni. Det føles som å sette seg inn i en mørk kjeller. Heldigvis finnes noen lysere innredningsalternativer i salgsbrosjyren. Som kjent virker mørke farger på bilinnredning slik at bilen føles mindre enn den egentlig er.

Xenonlysene sammen med kurvelys gir tryggere mørkekjøring og øker sikkerheten. Praktfullt. Det triste er at du må opp i den dyreste varianten "Exclysive Plus" for å få dette utstyret. Det er også trist at det 2-soners klimaanlegget ikke er standard på denne bilen.

Bilen finnes også i bensinutgave med 135 hk. 1,6 liter med 6-trinns manuell girkasse. Den kraftigste motoriseringen får du med 136 hk. 1,7 liters diesel, men den leveres kun med 6-trinns automatgir.

Dette er en betydelig forbedring fra tidligere Kia Carens. Er også den tekniske kvaliteten forbedret blir dette enda bedre. Men det ser vi først når modellen har vært på markedet noen år.

![](/assets/images/kia1.jpg)

Foto: Christoffer Jore Christensen

**2013 Kia Carens**  
ECO dynamics, i beste utstyr-variant Exclusive,  Plus med el. panoramatak med sol-gardin, xenonlys med kurvelys, navigasjon, klima, skinnseter med varme og kjøling m.m., Motoren er 115 hk/1,7-liter diesel og manuell 6-trinns girkasse.