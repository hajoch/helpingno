---
layout: post
date: 2019-06-24T19:50:49.000+00:00
crop_image: true
tags:
- Grand Canaria
- sydenferie
- solferie
- strandferie
- hotelltest
- Meloneras
- charter
title: '"Luksusstripen"'
excerpt: 'Forbrukertest: Las Meloneras er det mest eksklusive området du kan besøke
  på Gran Canaria og kalles "luksusstripen".'
image: "/assets/images/grancana.jpg"
image_caption: Foto Gunnar Christensen. Gran Canaria, hotell Hotel Lopesan Costa Meloneras.
author: _authors/gunnar-christensen.md
categories:
- _category/reise.md
publish_date: 
weight: 4

---
Las Meloneras er det mest eksklusive området du kan besøke på Gran Canaria og kalles "luksusstripen". Området ligger ved den kjente Maspalomas-stranden og er det beste du kan velge om du ønsker deg god standard uten å sprenge budsjettet på Grand Canaria. Her ligger flere store hoteller med fire og fem stjerner på plakaten. Området består hovedsakelig av nybygg som er vel tilrettelagt med butikker og restauranter.

På hotell Hotel Lopesan Costa Meloneras, et stort og flott firestjernes hotell ved havet med storslagen parkanlegg og over to tusen palmer samt 8 svømmebasseng har en stor gjestekapasitet.

Samtidig memoreres tidligere charterreise til øya desember 1989 med Apollo. Se "TIDLIGERE TEST: Grand Canaria"

![](http://www.helping.no/granc.jpg)

Las Meloneras er et hotellsentra med flott strandpromenade langs havet. Her ligger de beste hotellene på rad og naturligvis med tilstrekkelig med butikker innimellom.

Maspalomasstranden like ved Meloneras er så stor at du alltid finner deg en usjenert grop i de store sand-dynene som nærmest er å betrakte som en ørken med strandlinje mot havet. Det er en fin fottur å gå fra Las Meloneras til Ingles på den andre siden av stranden. Standen patruljeres av lokalt politi og badevakter for badegjestenes sikkerhet. I tillegg kan det kjøpes forfriskninger på små barer langs stranden. Dette er en fantastisk stor og flott sandstrand med finkornet sand. Badetemperaturen i april var meget behagelig.

Været betyr mye for en chartertur ment som "solferie". I ukeperioden 20. til og med 28. april hadde vi tre varme soldager med lett skydekke og en regnværsdag på avreisedagen. De øvrige dagene var overskyet oppholdsvær. Grand Canaria, Lanzarote og ellers på Kanariøyene er det ustabilt om vinteren. Du er derfor aldri garantert å få fint vær som på denne turen her i vinterhalvåret.

**Hotel Lopesan Costa Meloneras**  
Hotel Lopesan Costa Meloneras er et flott og stort hotell. Hotellet har fin atmosfære og beliggenhet med flott utsikt over sjøen. Servicen på hotellet er helt topp. Likeså maten som er variert og med rikholdig mengde og utvalg. Renholdet både på rommet og ellers på hotellet er helt i toppklasse og rommene er fine og med flott bad. Betaler du ekstra for hav-utsikt vil du nyte en flott utsikt vel verd ekstra slanter.

Oppholdet på hotellet ble kjøpt med frokost og middag hvilket betyr at disse måltider er inkludert i prisen. Hotellet er bedre enn andre fire-stjerners-hoteller vi har testet og er et 4+-hotell.

Dette er et hotell du bør booke direkte ikke via et fordyrende mellomledd som Star Tour m.fl. som i tillegg ikke er ryddig nok til å gi deg rett informasjon.

Hotellet er svært populært hos engelske og tyske turister og der finnes en rekke positive gjestekommentarer på hotellet på Internett. Dette hotellet får du lyst til å besøke igjen

**Råd: Dropp charterselskapene**  
Charterreiser fra Norge har alltid kostet mer enn fra våre naboland. Og sammenlikner du også prisene med danske, engelske og tyske tur-operatører så ser du fort at vi nordmenn blir utnyttet når vi skal betale for våre charterreiser. Kanskje fordi vi er et lite, betalingsvillig marked. Det best du kan gjøre er å plukke ut et hotell du kjenner eller føler deg trygg på og bestille hotellet direkte samtidig som du finner en billigbillett til reisemålet.

Helårs reiseforsikring er den billigste og beste løsningen også på slike reiser. Reiseforsikring som selges sammen med reisen er betydelig dyrere enn helårs reiseforsikring. Stol ikke på at reiseforsikringen på kredittkortet dekker deg fullt ut.