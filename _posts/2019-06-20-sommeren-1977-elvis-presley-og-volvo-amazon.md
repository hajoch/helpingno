---
layout: post
date: 2019-06-20T19:54:00.000+00:00
crop_image: true
author: _authors/gunnar-christensen.md
tags: []
title: 'Sommeren 1977: Elvis Presley og Volvo Amazon. Test veteranbil.'
excerpt: |-
  - Grattis med ny bil! Studiekompisen lar blikket gli over interiøret gjennom bilvinduet. Jeg svarer: - Ikke helt ny, men ny nok for en fattig student. Hopp inn! Kompisen lar seg ikke be to ganger. Hopper inn, kjenner godt etter sittekomforten og bemerker.- Deilige seter. Med regulerbar korsryggstøtte til og med. Fin gulfarge og. Gratulerer med nygammel bil da. Den ser jo veldig bra ut.- Høres ut som du er klar for en prøvetur?- Yepp, you said it!

  Av Gunnar Christensen
image: "/assets/images/volvoamazon.jpg"
image_caption: Foto Volvo. (Bildet er ærlig og redelig stjålet fra Volvos nybillansering
  av Volvo Amazon.)
categories:
- _category/bil.md
publish_date: 
weight: 2

---
Sommeren er i støtet og frister til biltur ut av byen. Vi svinger ut av Oslo sydover E6 i min lysegule Volvo Amazon med lys brune seter og interiør i skystoff. Bilradioen har til og med noe så moderne som en kassettspiller og en ladning kassetter ligger spilleklare i dashbordet.

Motoren er virkelig en flott opplevelse. B20 har kraft og er seig. Noe helt annet enn B16 jeg hadde i PVen - min første bil. Sylindervolum 1986 cm³ og bedre forgasser gjør susen og gir hele 82 spreke hestekrefter. Dreiemomentet er merkbart bedre enn i en eldre Volvo. Fortsatt lang girstang er jo kult og behagelig i bruk. To krets bremsesystem som på nye 140-serien og B20-merke i grillen fremfor Volvo-logoen.

**Forenklet design**  
Designet på 1969-modellen er forenklet til en to-dørs sedan og mer stilrent etter mange år i produksjon. Denne doningen er produsert året før Amazonproduksjonen ble lagt ned for godt. Jeg er strålende fornøyd med denne bruktbilen til litt over 12 tusen spenn - kjøpt pent brukt like før av en privatmann på Sørlandet.

Etter cola og pølsene ved pausestopp på bensinstasjonen gir jeg bilnøklene til studiekompisen:  
\- Nå er det din tur. Nyt livet bak rattet i en ekte Amazon. La oss like godt spe dette ut til en skikkelig langtur. Han kvitterer "passer bra for meg", griper ivrig nøklene og setter seg til rette.

Turen går videre over den gamle Svinesunds brua og inn i Volvoens hjemland. Det er som om Amazonen har hjemlengsel for kilometerne går fortere unna på den andre siden av grensen fremdeles langs E6 og nå i retning Gøteborg. Og det mørkner.

\- Jeg har hverken skift, tannbørste eller sovepose!  
\- Ikke jeg heller. Sving av her: Vi leier en campinghytte og investerer i tannbørster i morgen

**"Elvis dog"**  
Alt virker normalt neste morgen. Solen varmer. Fuglene kvitrer og Amazonen virker klar for nye eventyr. Vi må først i dusjen og kjøpe inn tannbørster, såpe og.  
Men det ble ikke en hvilken som helst sommerdag. I campingkiosken skriker avisoverskriftene mot oss: "Elvis dog ensam"

Vi stopper opp. Det er 16. august 1977. Elvis Presley er død. Folk omkring oss nærmer seg aviskiosken. Stille griper de avisene, betaler og lusker tilbake til telt og campinghytter. Den dramatiske nyheten preger nå stedet.

**"Are You Lonesome Tonight!"**  
Elvis-kassetten er i gang på bilstereoen når vi senere svinger ut på E6. Avisene ligger i baksetet. Håndklær, skift. sovepose og telt ligger i bagasjerommet.

Turen går videre langs den svenske østkysten opp mot nord i Finland, tilbake gjennom Finnland og med ferge til Sverige.

Hjemme i Oslo klapper vi Amazonen på panseret etter feilfri langtur. Det eneste den har fått på turen er nye nakkestøtter i forsetene i samme farge som setene. Det oppgrader den til en 1970-modell.

**1969 modell**  
**Volvo Amazon** 121,  
2-dørs med B20 motor på 82 hk/DIN (90 hk/SAE), manuell girkasse.

Produksjonen varte i 14 år, fra 1956 til 1970. I løpet av denne perioden ble det produsert ca. 670 000 biler.