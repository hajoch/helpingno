---
layout: post
date: 2019-06-17T17:11:40.000+00:00
crop_image: true
author: _authors/gunnar-christensen.md
tags:
- spiritisme
- religion
- tro
- døden
- nærdøden
- intervju
- bok
- snakke med de døde
- seanse
title: 'Lisa Williams: Døden er den mest intime opplevelsen du noen gang kan erfare.'
excerpt: Dette sier Lisa Williams som møter meg "back-stage" i Oslo Konserthus like
  før hun skal på scenen i et hastig intervju skviset på tid. Jeg innser at hun kun
  har tid til å svare på en brøkdel av mine spørsmål og jeg må prioritere knallhardt
  tiden jeg har til rådighet før hun hentes til sminkerommet. Lisa lar seg ikke stresse
  av situasjonen.
image: "/assets/images/lisaw.jpg"
image_caption: 'Intervju med Lisa Williams  '
categories:
- _category/religion.md
publish_date: 
weight: 8

---
Lisa Williams er mest kjent for å snakke med de døde og det er dette showet hennes går ut på. Hun formidler kontakt mellom vår verden og "den andre siden". En kontakt som fenger stadig flere. Showene hennes blir raskt utsolgt uansett hvor hun kommer. Denne gang besøker hun Oslo, Bergen og Trondheim. Hun tiltrekker seg oppmerksomhet som en magnet. Og showene er utrolig spennende og formidlingen mellom vår verden og "den andre siden" er svært overbevisende: Intime detaljer som "ingen andre kunne vite " dukker stadig opp i møte med publikum.

**Større frihet og kjærlighet**  
Lisa fristes av tilbud om sjokolade og tar en kort pause mens hun uhemmet nyter smaken:  
\- Få bort den sjokoladen straks så jeg ikke spiser mer!  
Lisa svelger unna sjokoladen og forteller videre:  
\- Denne intime opplevelsen når du dør gir deg en følelse av velsignelse. Du er på et "sted" du ikke behøver å frykte - du er hjemme. Samtidig erfarer du større frihet og kjærlighet. Du fortsetter å "leve" og møter dine kjære, men du har ikke lengre en kropp. Jeg har nå skrevet en ny bok om døden. "Sjelens overlevelse" er den engelske tittelen og tema i boka er hva som skjer når vi dør og hvordan dette oppleves.

**Hvordan du møter døden**  
\- Er opplevelsen av døden lik for oss alle?  
\- Det avhenger av hvordan du møter døden. Hvis du gjør det med en følelse av at du er forberedt på døden og aksepterer den så blir dette en fantastisk opplevelse. De som har kommunisert med meg på "den andre siden" har skildret døden som vakker og storslagen.

Har du derimot dødsangst så blir din opplevelse preget av denne angsten. Det er derfor viktig å komme over frykten for å kunne oppleve døden som vakker og storslagen. Jeg har også selv vært inne i døden en gang.

**"Helvete" er en sinnstilstand**  
\- De som ikke har vært så "snille" her i livet sitt for å si det slik, får en totalt annerledes erfaring i døden. Disse "slemme" går til en annen dimensjon. Jeg kaller det ikke "helvete" for det er en sinnstilstand vi gir oss selv her i dette livet.

Disse "slemme" sjelene vil erfare all den smerte og lidelse som de har påført andre. Dette innebærer en totalt annerledes opplevelse av døden som ender opp med at de blir reinkarnert raskt for å "lære leksa si".

\- Hvor lang tid tar det å dø?  
\- Ca. 5 sekunder i vår tidsoppfatning. Og den dimensjonen vi går inn i er bare en armlengdes avstand unna oss. Men vi ser den ikke fordi det er en annen dimensjon enn der vi er nå.

**Fotavtrykk på "den andre siden"**  
\- Får du kontakt med sjeler som er reinkarnert?  
\- Nei. Det gjør jeg ikke. Men på "den andre siden" er der likevel en form for "fotavtrykk" etter oss selv som vi har reinkarnert og dette blir ikke borte fra denne dimensjonen selv om vi blir reinkarnert. Dette "fotavtrykket" kan jeg lese, men jeg er ikke i stand til å snakke med sjelen som er reinkarnert fordi sjelen er kommet tilbake, kanskje som en bror, søster eller annen slektning. Jeg ser imidlertid noen sjeldne tilfeller der sjelen deler seg og jeg kan da kommunisere med den ene av disse to sjelene.

**Han er din sønn nå**  
Ganske riktig kom dette temaet opp i showet som fulgte. En av tilhørerne som fikk en beskjed fra "den andre siden" ønsket samtidig å få kontakt med sin bestefar. Da svarte Lisa:  
\- Det går ikke for han er din sønn nå.

\- Hva vil du si er det viktigste budskapet til oss fra "den andre siden".  
\- Viktigst er å vite at livet fortsetter. Videre er budskapet at du må leve ditt liv som en god og sterk person som gjør det du ønsker å gjøre og ikke det andre ønsker at du skal gjøre. Tro på deg selv og stol på deg selv.

**En større spirituell bevissthet.**  
\- Frykten for 2012 er ubegrunnet. Vi kommer til å møte en åndelig revolusjon. En revolusjon som innebærer at vi alle blir mer spirituelle. Min oppgave er å være med på å forberede 2012. Ved å informere og undervise om det som skal komme. Dette er en hovedmotivasjon for mitt arbeid.

Lisa Williams innrømmer at hun ikke liker å definere sin rolle på denne måten, men likefullt er det slik hun nå oppfatter situasjonen med sitt klarsyn:

\- Flere mirakler vil skje og mange spirituelle barn blir født fremover nå. Denne prosessen har alt startet ved at flere og flere blir mer spirituelle: Det oppdages nå fremover flere med spirituelle evner og mer alternativ healing vil skje. Summen av alt dette leder oss alle til en større spirituell bevissthet. Det er dette 2012 handler om.

**Kommer tilbake til Norge**  
Døren går opp. Lisa må videre. Tempoet er stort før et show med TV-opptak og fullsatt sal. Jeg ser oppgitt på min bunke med spørsmål vi ikke rekker. Lisa oppfatter min frustrasjon:  
\- Jeg er tilbake i Norge neste år omtrent på samme tid.  
Så er hun ute av døren.

Jeg gløtter ned på mitt eksemplar av Lisas første bok i norsk oversettelse: "Livet blant de døde" og der har Lisa rukket å skrive: " Gunnar. Great to meet you! Big Hugs. Lisa".

**Bok av** **Lisa Williams:**  
**"Livet blant de døde". Cappelen Damm AS**  
**2009, 254 sider og senere utgaver..**

Lisa Williams bok er fantastisk interessant lesning. Å få innsikt i et mediums liv er en sjelden gave. Boka fortjener derfor en stor leserkrets. Hele hennes liv og virke er en dokumentasjon på at der er et liv etter døden og at vi er del av en større virkelighet enn den bevisstheten vi opererer med i våre liv. Det er ikke mulig å tro at alt er slutt med døden etter et møte med henne.