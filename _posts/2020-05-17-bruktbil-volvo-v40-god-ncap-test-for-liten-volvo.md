---
layout: post
date: 2020-05-17 10:16:54 +0200
crop_image: true
tags:
- Volvo V40
- bruktbil
- testkjøring
- 2012 modell
- biltest
- NCAP
- dieselbil
- billig bil
- kollisjonssikkerhet
- god bilseter framme
title: 'Volvo V40 modell 2013:'
excerpt: |-
  Vi testet denne som ny i 2012. Nå er den en rimelig og god bruktbil. Les vårt førsteinntrykk den gang.
  At den "lille" Volvo V40 stikker av med tittelen sikreste bil i sin klassse på NCAP-testen alt  i 2012 er både oppsiktsvekkende og imponerende. For nå er NCAP-testene utvidet og flere sider ved bilens sikkerhet testes nå enn før. I tillegg har bilen flotte kjøreegenskaper og et tiltalende og moderne design.
image: "/assets/images/v401-1.jpg"
image_caption: 'Foto: Christoffer Jore Christensen '
author: _authors/gunnar-christensen.md
categories:
- _category/bil.md
publish_date: 
weight: 7

---
Ja, alt er vel og bra med V 40 helt til du setter deg inn i baksetet: Det er trangt å komme seg inn og ut og slik sett likner bilen på Mercedes A-klasse. Så i klassen "kompakte familiebiler" finnes konkurrenter som lettere får bestemor inn i baksetet.

Forsetene har Volvo-kvalitet med god sittekomfort, reguleringer til korsryggstøtte og komfortabel sidestøtte slik du forventer i en større Volvo. Støynivået er meget behagelig for størrelsen. I sum gir dette komfort på langturene og en følelse av å kjøre en større bil.

Prismessig ligger V40 på omtrent samme nivå som Mercedes A-klasse og konkurrerer derfor ikke med Golf som både har større bakseteplass og en lavere prislapp. Det er når du ønsker deg noe mer sporty bil i en høyere komfortklasse enn Golf at du vurderer V40.

Drivstoff-forbruket har tidligere vært Volvos problem. Moderniseringen av motorene hang etter konkurrentene og bl.a. V70-serien ble etter hvert tung å selge på grunn av gammel motorteknologi og høyt drivstoff-forbruk sammenliknet med konkurrentene. Dette endret seg rundt 2008 da ny  
motor-teknologi med lavere drivstoff-forbruk kom med Drive-e-serien.

![](/assets/images/leasingbil.jpg)  
Foto: Christoffer Jore Christensen

Fakta om testbilen:  
Volvo V40 D2, 115 hk turbodiesel, 2013 modell., 6-trinns manuell girkasse, Seter i skinn, klimaanlegg og cruise.

Denne testbilen har et "Helgenen-hvit" karosseri, manuell 6-trinns D2-versjon med 115hk. turbo-diesel med utslipp 94 gram co2 basert på teknologien Drive-e. Hvert bilmerke har sin kode for drivstoffvennlig kjøring og miljø-utslipp og nye motoralternativer kommer raskere nå enn tidligere på de fleste bilmerker. Også her hos Volvo: Bilkjøpere er for tiden inne i et stim av stadig nye miljøfornyede motorer på de mest solgte bilene hos de kjente merker som Ford, BMW og Toyota. Her er det viktig å velge rett bil til rett bruk og rett lommebok.

En real handbrekke finner du her: Ikke talentløse trykk-kapper som kanskje virker. Og her er ryggekamera, ryggesensor, klima, kruisekontrol, multiratt, topp musikkanlegg, bluetooth telefonsystem og city safety for å nevne det meste.

Saab-fabrikkenes skjebne har kanskje satt en støkk i Volvo. Nå er Volvo offensiv både med design og motorteknologi. Før var det nesten bare sikkerheten Volvo jobbet mest med. Også sikkerheten følger godt med: V40 markerte ved introduksjonen et høyere sikkerhetsnivå enn alle andre biler med bl.a. utvendig airbag i tilfelle påkjørsel av fotgjengere. Flott levert Volvo.

Sikkerhet på Volvo V40 er ifølge EURO NCAP på toppnivå med 5 stjerner hos - testet i 2012. Nakkesleng-testen er også rangert i kategori blant de beste.

![](/assets/images/v402.jpg)  
Foto: Christoffer Jore Christensen