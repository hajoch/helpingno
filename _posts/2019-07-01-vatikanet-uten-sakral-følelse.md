---
layout: post
date: 2019-07-01T07:49:40.000+00:00
crop_image: true
tags:
- Peterskirken
- Vatikanstaten
- katilikker
title: Vatikanet - Uten sakral følelse
excerpt: "Vatikanstaten var det jeg så mest frem til i Roma: Minner fra en sakral
  og fin stemning med messe i vakre Notre Dame-katedralen i Paris før brannen, og
  flere andre katolske kirker ga store forventninger før første møte med Peterskirken.
  Innerst i Peterskirken pågår messe. Unge, sortdressede sikkerhetsvakter stopper
  meg: \"Not for tourists\".\n\n"
image: "/assets/images/vat1.jpg"
image_caption: Foto Gunnar Christensen
author: _authors/gunnar-christensen.md
categories:
- _category/reise.md
publish_date: 
weight: 2

---
![](https://www.helping.no/vat9.jpg)

Jeg ble skuffet. Her er det for mange mennesker og ingen plass til sakrale følelser og kontemplativ stillhet. Endeløse køer møter meg på Peterplassen. Og når jeg møysommelig cm for cm har tråkket meg frem til søylene venter en sikkerhetskontroll en flyplass verdig. Da er jeg neste inne.

Ved Peters-kirkens inngang ser jeg ut over den store plassen og tar så skrittet inn i verdens mest berømte kirke. Køene er enorne både utenfor og inne i Peterskirken.

Innerst i kirken er en messe i gang. Unge, sortdressende sikkerhetsvakter stopper meg: "Not for tourists". Bare italiensktalende slipper inn til messen i Petererskirkens aller helligste. Vi andre besøkende må følge den godt bevoktede og overfylte strømmen av mennesker som slipper til på en begrenset del av kirken nærmest inngangen.

**Peterskirken:**  
Mange klatrer de lange, bratte og smale trappene med over fem hundre trinn opp fra den indre kuppelen - til toppen av den utvendige kuppelen. Her er Romas fineste utsikt. Peterskirken tar ikke inngangsbillett.

De tette køene og blitzingene gjøre dette til en annerledes kirkeopplevelse. Som å vandre i et populært og vakkert museum. Peterskirken tar ikke inngangsbillett.

Det gjør derimot det sixtinske kapell som er en del av Vatikanstaten. En familie på fem blir loppet for omkring åtti euro for å slippe inn til denne enorme samlingen vakker og godt bevoktet kunst.

Og de mest berømte tak-maleriene har fotoforbud - selv uten blitz slik at Vatikanet kan tjene enda litt ekstra på å selge bilder i de vatikanske suvenir-shoppene: De mange sikkerhetsvaktene vokter alle med kamra og er raske i reaksjonen.

En liten suvenirshop finnes til høyre for hovedinngangen. Her selger nonner Peterskirkens suvenirer til turister:  
\- They are blessed, smiler en asiatisk nonne bak disken og rekker over to halshengdende krusefixer til tre euro stykket. Peterskirken har flere populære souvenier-shopper.

Også gateselgernes utvalg utenfor preges av Peterskirken.

Vatikanstaten preges nå av en positiv oppmerksomhet verden over. Også fra miljøer som vanligvis ikke er opptatt av Vatikanet eller paven. Pave Frans har fått en drømmestart på sin gjerning som pave i den katolske kirke. Han blir av mange regnet som den mest folkekjære paven på lenge og blir hyllet for sitt engasjement bl.a. for fattige. Han har også satt i gang reformer innad i Vatikanet, noe som har gjort han upopulær blant noen av dem som i lang tid har nytt godt av de ekstreme godene.