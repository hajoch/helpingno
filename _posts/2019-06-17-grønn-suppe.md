---
layout: post
date: 2019-06-17T13:57:36.000+00:00
crop_image: true
author: _authors/gunnar-christensen.md
tags:
- helse
- suppe
- spinat
- brokoli
- krydder
- vegetarsuppe
- helsekost
- helsekost vegetarmat
- lettfordøyelig middag
title: Grønn suppe
excerpt: Spinat og brokkoli
image: "/assets/images/gonn.jpg"
image_caption: 'Foto: Gunnar Christensen'
categories:
- _category/helse.md
publish_date: 
weight: 4

---
Brokkoli- og spinatsuppe - velsmakende og sunn.

Egentlig heter suppa "brokkoli- og spinatsuppe", men det ble litt langt og vanskelig da barna var små så de omdøpte suppa til "Gønnesuppe" fordi den er grønn. I alle år senere har dette vært barnas favorittsuppe noe jeg er glad for fordi denne suppa inneholder mange sunne og gode ingredienser.

Særlig om vinteren når forkjølelser og sådant mer ligger på lur er dette et meget godt og vegetabilsk middags-alternativ.

Følgende ingredienser må til:  
Smør  
Solsikkeolje  
Grønnsakbuljong  
Soya mel  
Sammalt hvetemel, grov  
Vann  
Ca. 400 gram hakket spinat - kjøp for eksempel ferdig frosset i pakke eller fersk  
Ca. 500 gram brokkoli - kjøp for eksempel ferdig frosset i pakke eller fersk  
Hvitløk  
H-melk.

Krydder:  
Koriander - malt  
Fennikel - malt  
Hav-salt  
Karri  
Pepper  
Ingefær

Finn fram en stor jerngryte. Det gir best resultat.  
Sett plata på svak varme så du ikke ødelegger grønnsakenes næringsinnhold.  
Legg en solid klatt smør i bunnen av gryte  
Hell i Solsikkeolje - ca. 1 - 2 dl.  
(Aller helst solsikkeolje på glassflaske da det er det sunneste alternativet.)  
2 terninger med grønnsakbuljong  
Finn fram en slikkepott og knus buljongen.  
Soya mel røres ut i gryta med slikkepotten.  
Deretter like mye sammalt hvetemel av type grov.  
Tilsett rent vann et behov.  
Tilsett ca. 400 gram fersk eller frosset hakket spinat.  
Deretter ca. 500 gram brokkoli oppskåret i små eller store biter etter ønske.  
Etterfyll gryta med vann slik at du får den mengde supe du ønsker.  
Skjær så opp to båter hvitløk i små tynne skiver og tilsett dette.

Krydder:  
Koriander - malt ca 1 spiseskje  
Fennikel - malt ca. 1 spiseskje  
Hav-salt - 1 teskje eller etter behov  
Karri - 1 teskje eller etter behov  
Pepper - 1 teskje eller etter behov  
Ingefær - 1 teskje eller etter behov

La suppen småkoke på svak varme i opp til 40 min til brokkolien er kokt.  
Deretter helles hel-melk i suppen slik at den får en lysere farge og den er klar til servering.  
Godt inntil suppa er flatbrød med eller uten smør/lettmargarin - aller helst det velsmakende Setesdalske flatbrødet "Brau" eller tilsvarende.

Antall porsjoner velger du selv ved å regulere mengden av vann og melk. Videre velger du hvor tykk suppa skal være ved å spe den ut eller ved å variere mengden mel du bruker. Denne oppskriften holder til en middag for hele familien.

Suppa holder seg fint i kjøleskapet til dagen etter. Noen foretrekker å spise "Gønnesuppa" varm andre lunken. Enkelte mener smaken kommer best til sin rett om den får stå å kjøle seg litt før servering.

God appetitt.