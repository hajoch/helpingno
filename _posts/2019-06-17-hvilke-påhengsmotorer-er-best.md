---
layout: post
date: 2019-06-17T10:44:45.000+00:00
crop_image: true
author: _authors/gunnar-christensen.md
tags:
- båtmotorer
- påhengsmotorer
- båtliv
- drivstoff i båt
- båt
- motorbåt
- daycruiser
- sjekte
- seejeep
- cabincruiser
- Evinrude
- Johnson
- Suzuki
- Yamaha
- Gale
- Honda
- Selva
- Tohatsu
- Mariner
- Mercury
- Force
title: Hvilke påhengsmotorer er best?
excerpt: '4-takt-teknologien har nå overtatt det meste av markedet for salg av nye
  påhengsmotorer. 2-takt-motorene er på vei ut i sin tradisjonelle versjon, og blir
  trolig fremover oppgradert eller mer eller mindre borte fra markedet for salg av
  nye motorer. '
image: "/assets/images/batmotor11.jpg"
image_caption: 'Foto: Gunnar Christensen'
categories:
- _category/båt.md
publish_date: 2020-07-20 00:00:00 +0200
weight: 9

---
Vi ser nå etter innføring av strengere miljøkrav et generasjonsskifte innen påhengsmotorer som tradisjonelt har vært dominert av 2-takt-motorer med oljeblandet bensin. 4-takt-motorene er imidlertid teknisk mer kompliserte enn 2-takt og trenger derfor dyrere service.

Påhengsmotorer er imidlertid bakpå når det gjelder el. motorer. Her ligger bl.a. bilindustrien langt foran. Trolig vil båtmotorer fremover gjennomgå samme utviklingen mot lav-utslipp-motorer som vi ser på bilparken.

**Ukurante**  
Derfor kan man i dag betrakte de fleste eldre, brukte 2-taktmotorer på markedet som ukurante. De fleste modellene har et betydelig større bensinforbruk, må i tillegg iblandes 2-taktolje som koster mer enn bensinen pr. liter og de bråker/forurenser mer. Et tilleggspoeng i denne forbindelse er økende bensinpriser.

**Forvirring**  
Det kan være vanskelig å orientere seg i markedet av påhengsmotorer. Når vi får vite at Tohatsu produserer flere av Yamaha-modellene, at Yamaha levere deler til Mercury, at alle Mariner-motorene egentlig er Mercury og at Selva-motorene er laget av Yamaha deler eller Yamaha som er malt om i Italia - ja da er det lett å bli forvirret. I praksis eier nå mange av produsentene aksjer hos hverandre i stigende grad og de deler på å produsere motorene. Det kreves derfor mye av en forbruker som ønsker å orientere seg grundig i dette markedet.

**Følelser**  
Det er i tillegg mye følelser og synsing om påhengsmotorer og mange kjøper motorer ut i fra hvilke tidligere erfaringer de har med motorene. At emnet påhengsmotor engasjerer og er følelsesladd har vi i helping.no merket på flere tilbakemelding fra leserne våre. Aldri har et enkelt tema på helping.no fått så mange tilbakemeldinger som temaet "påhengsmotorer".

![](/assets/images/nikon2.jpg)

**Vi håper imidlertid følgende oversikt kan være til hjelp.**

**Japanske motorer**  
**Honda:**  
Honda har helt fra starten satset selvstendig på 4-takt-teknologi og var først ute med 4-takt påhengere. De har således lengst erfaring med å satse på de mer miljøvennlige 4-taktere. Enkelte modeller har tidligere vært dårlig teknisk, men Honda har i dag et brukbart rykte på de fleste av sine motorer.  
OBS: Vi har forbruker-testet 90hk Honda på AMT.

**Selva:**  
Motoren er iflg. forhandler en italiensk motor skrudd sammen av yamaha-deler på 2-taktutgavene. På 4-taktere er det en yamaha-motor produsert i Japan og malt om med Selva Logo i Italia. Noen er skeptiske til produkter skrudd sammen i Italia - enten det er kjøleskap, biler eller båtmotorer: Bare tiden kan avgjøre om Selva er en japaner eller en typisk italiener.

**Suzuki:**  
Suzuki påhengsmotorer har stort sett fått godt ry senere år. Mekanikere har rapportert om en en del garanti-reparasjoner på 4-taktmotorene. Generelt krever også 4-takterne mer service enn 2-takterne. Suzuki har god annenhåndsverdi. Dette betyr i praksis at motorene er tatt godt i mot av forbrukerne. Den nye 4-taktteknologien til Suzuki brukes også av Johnson. Er Johnson-motorene utstyrt med "made in Japan" så er det egentlig en Suzuki.

**Tohatsu:**  
Tohatsus 2-taktmotor har vært driftssikre og populære blant dem som kjører race fordi de tradisjonelt yter litt mer enn det som står på dekselet, men de har derfor iflg. noen undersøkelser naturlig nok litt høyere drivstoff-forbruk enn mange av konkurrentene. Tohatsu har tradisjonelt hatt litt eldre, men solid teknologi på motorene. Tohatsu har likevel mange fornøyde kunder på grunn av driftssikkerhet og god yteevne.

Tohatsu leverer nå i Norge også 4-taktmotorer. Disse er moderne motorer på høyde med det beste på markedet.

**Yamaha:**  
Siden Yamaha kom på det norske markedet sent på 1970-tallet har denne motoren stått sterkt. Salgstallene er mange år på rad best av alle. Bruktverdiene på Yamaha har også ligget høyt til tross for betydelig dyrere delepriser enn mange andre merker.

**Amerikanske påhengsmotor**  
Frem til og med 70-tallet var de amerikanske påhengs-motorene nesten enerådende på det norske markedet. Mercury, Evinrude/Gale og Johnson var de mest kjente.

**Evinrude/Johnson:**  
Johnson lages som kjent av samme fabrikk som Evinrude. Egentlig er det her snakk om en produsent som har to navn på produktene sine. Disse amerikanskproduserte motorene sliter i perioder med dårlig driftssikkerhet og tekniske problemer selv om de teknologisk og test-messig kan ha et forsprang på japanske motorer. Evinrude har prøvd seg med en såkalt "Ficht-teknologi" og senere "E-tec". Dette er en 2-taktsmotor som er ment å konkurere mot 4-taktsmotoren. Selv om både bensinforbruk og miljøkrav på disse nye totakterne kan måle seg med 4-takterne, så har disse motorene slitt med tekniske problemer. Dog er delene billigere enn på de japanske motorene. Johnson har kanskje derfor kjøpt 4-takts motorer fra Suzuki. Dette forklarer også hvorfor 4-takt-teknologien fra disse merkene er "made in Japan". De er Suzukier som er malt om. Dette illustrerer at også produsenten av Evinrude /Johnson har gitt opp å satse helt på 2-takt-teknologien.

**Mariner/Mercury/Force:**  
I dag er også Mariner et amerikansk merke - en Mercury som er malt om, mens Mariner tidligere var en Yamaha med annen forkledning. Likeledes er Force en Mercury med annen logo. Også disse amerikanske motorene sliter fremdeles med dårlig rykte på driftssikkerhet. Utrolig nok etter så mange år på markedet, klarere ikke Mercury å lage like driftsikre motorer som japanerne.

**"Pakkekjøp" - prøvekjør.**  
Problemet for norske båtkjøpere i dag er at de store motorprodusentene kjøper seg inn i stadig flere båtprodusenter og flere kurante båtmerker tilbyes derfor kun ferdigmontert med motor fra det motor-merket som kjøper seg inn hos båtprodusenten. Og det koster deg betydelig mer hvis du ønsker et annet motormerke på båten. Dette er ren markedsstrategi som begrenser forbrukernes valgmuligheter og oppleves ulogisk av kunden ettersom påhengsmotorer er betydelig lettere å montere og demontere enn innenbordsmotorer. Vurder derfor båttyper som fristiller deg med hensyn på valg av motormerke.

Et godt tips kan være å handle på høsten og vinteren da det er modellskifter. Utenom sesong er prisene ofte lavere på både nytt og brukt. I tillegg har forhandlerne da bedre tid til deg. Ofte finnes også gode pristilbud på båtmesser. Særlig hos produsenter som introduserer nye produkter på markedet. Uansett - bruk god tid på å sette deg inn i pris og kvalitet tilpasset ditt behov og unngå impulskjøp du angrer i etterhånd.

Prøv båten med den motoren du ønsker før kjøp. Det er en helt annen følelse å oppleve den på vannet enn på en utstilling på land. Forhandler bør låne ut sikkerhets-sjekket redningsutstyr til det antall personer som skal prøve båten. Du følere deg i tillegg tryggere om du har tatt båtførerprøven før prøveturen.

![](/assets/images/arend.03.jpg)