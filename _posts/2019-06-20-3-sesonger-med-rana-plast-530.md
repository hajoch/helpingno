---
layout: post
date: 2019-06-20T11:12:45.000+00:00
crop_image: true
author: _authors/gunnar-christensen.md
tags:
- sjø
- båtliv
- båt påhengsmotor
- båttest
- skjærgård
- liten familiebåt
- 'praktisk og enkel båt for dagstur '
- trailbar
title: Rana Plast 530 - testet i 3 sesonger
excerpt: Dette er en båt med god plass, men med svært enkel innredning. For enkel
  innredning vil mange mene. Mye mer kunne gjøres ut av dette konseptet. Du har følelsen
  av at fabrikanten har tatt en åpen båt og ettermontert dekk, vinduer og noe bedre
  sittekomfort enn jolla og selger den som daycruiser uten å planlegge særlig mye
  på forhånd.
image: "/assets/images/r530dc.jpg"
image_caption: Illustrasjonsfoto Rana Plast
categories:
- _category/båt.md
publish_date: 
weight: 8
coauthor: ''

---
Bruktbåt: Rana Plast 530 DC med 40 hk Yamaha.

I tillegg finnes versjoner som bare har påmontert dekk og skjermer og er ellers som jolla innvendig. Dette er stakkarslig innredning for en familiebåt, men brukbart og praktisk for fiske og arbeidsbåt.

Fakta om Rana Plast 530 DC  
Tekniske data test-båt:  
Lengde 5,30 m  
Bredde 2,00 m  
Vekt 350 kg
Max last: 8 personer  
Max motor 35 hk lang stamme  
Veritas/CE-godkjent |

Båt

Båten har enkelt skrog og er derfor en lettvekter, bare 350 kg. Det gjør den lett å få på en henger. Rana Plast 530 er lettdrevet og gjør god fart med relativt små motorer. Praktisk er det å kunne åpne frontluka og gå ut på dekk. Og å kunne ta ut innredningen og trykkspyle båten både innvendig og utvendig på land om høsten.

Det blåser nesten alltid på sjøen og det er godt å ha en vindskjerm som gir mer komfort om bord sammenliknet med de forblåste see-jeepene.  

Ryggstø bak vindskjermen løsner lett. Det er lite comfort her sammenliknet med andre liknende båter. Og tida har nok løpt fra denne båttypen som ny båt i dag med bedre modeller som har dobbeltskrog, selvlens og bedre sittekomfort. Det er et prisspørsmål om den har marked som ny nå. 

Båten finnes både med og uten hard-topp. Vi anbefaler uten med mindre du liker å slå hodet i taket. 

Dette er en rimelig bruktbåt som fremdeles finnes på markedet. Med en kurant motor er den et godt kjøp om du foretrekker enkel standard. Trenger du litt mer og bedre komfort anbefales f. eks. Hansvik 18HT fremfor denne - selv om du da ofte må legge til noen tusenlapper og får en tyngre båt: Det er det verd.

Motor: Yamaha 40 hk:

Yamaha 2- takt 2 cylinder bråker og rister, men er enkel, driftssikker og slitesterk. Men Yamaha har dyre deler. En traust traver uten automatisk oljeblanding i bensinen såkalt autolobe. Autolobe går lettere i stykker og utløser kostbar reparasjon. Derfor er det best å blande olja i bensinen selv og forholde seg til en enklere motor.

Denne motoren med 2 cylindere ble en stund solgt som en "Origin" versjon, og mange liker denne bedre en 3-cylinderen som kom senere tross større lydnivå og vibrasjon. Motoren gikk uten noen form for tekniske problemer i hele min eiertid. Nå er denne motoren kun på bruktmarkedet.