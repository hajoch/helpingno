---
layout: post
date: 2019-06-17 12:25:16 +0200
crop_image: true
author: _authors/gunnar-christensen.md
tags: []
title: Styrkeprøven
excerpt: |-
  Etter at Styrkeprøven ble utsolgt
  i bokhandelen ble den lagt ut for gratis nedlasting på helping.no. Mange eksemplarer er lastet ned.

  Jeg gir deg boka gratis fordi den ikke lengre finnes i bokhandelen.

  Som forfatter ønsker jeg å bli lest av flest mulig. Jeg er takknemlig for de mange tilbakemeldinger på at boka hjelper trafikkskadde.
image: "/assets/images/styrke.jpg"
image_caption: Boka "Styrkeprøven"
categories:
- _category/boker.md
publish_date: 
weight: 10

---
Slik ble Styrkeprøven til

"DEN LILLE MANNS KAMP"  
\- Hvordan takle livet etter en trafikkskade?

\- Selvbiografisk dokumentarroman  
\- Styrkeprøven blir tydeligvis aldri uaktuell...

[Gunnar Christensen](http://www.helping.no/gunnar.htm)

\**Da boka kom ut haglet det med telefonhenvendelser. Jeg måtte ta nettene til hjelp for å betjene alle trafikkskadde som ønsket kontakt. Det er ikke etisk forsvarlig å trekke ut telefonkontakten når de fleste som ringte meg vurderte å ta livet sitt.

Mange dramatiske menneskeskjebner ba om hjelp og jeg ble selv mer og mer deprimert av alle tragediene som ble fortalt meg. Ofte var det kun behov for å lytte - å kunne snakke til en som forsto - andre ganger kunne det være dramatisk: Ei fraskildt, ung kvinne med små barn som nå ville hoppe fra 8 etg..

Mange ringte for å gi støtte og ros.

\**Slik opparbeide jeg ett nettverk av mennesker som hadde blitt utsatt for bilulykker og liknende historier som i Styrkeprøven. Ved hjelp av dette nettverket kunne jeg kople sammen trafikkskadde innen samme geografiske område som så støttet hverandre slik at jeg med tiden fikk mindre trykk på telefonen.

(Hvorfor kunne jeg ikke henvise trafikkskadde til fastlegen? Der var da liten tillit mellom relevant helsepersonell og trafikkskadde.På den tiden (1983 og utover) ble nakkesleng sett på som en psykisk diagnose og flere av spesialistene lot seg selge til forsikirngsselskapene ved å bagatellisere nakkesleng som psykisk eller innbilt lidelse. I boka er disse råtne legene kalt "Forsikringslegene". Trafikkskadde ble dermed avspist med ingen behandling, liten forståelse og ingen erstatning. Dette utdypes nærmere i boka.)

Jeg har fått tilbakemelding på at Styrkeprøven har reddet flere liv og hjulpet mange trafikkskadde og deres nærmeste. Det er i seg selv verd hele det tunge arbeidet med å skrive den: Manuset telte på det meste over 900 sider og ble påbegynt i 1983 og utgitt først i 1996.

Ivrige lesere sendte boka til flere relevante ministere i håp om bedre kår for trafikkskadde. Vi vet jo alle hvordan det går med saker i politikken når det ikke står et trøkk bak fra pressen. Men også pressen var redd for å ta opp dette: Forsikringsselskapene er gode annonsekunder. Jeg ble varslet om flere journalister som ble stoppet av redaktøren sin da boka lå i bokhandelen....

Jeg skrev ned ting mens det hendte. Først som huskelapper senere som dagbok på løsark og enda senere med struktur for en bok. Etter som årene gikk og manus formet seg innså jeg en selvterapautisk effekt av arbeidet.

Hvorfor anonymisere? Etter en slik prosess hadde jeg ikke krefter til å stå frem med navn og kanskje risikere søksmål fra mennesker nevnt i boka. Jeg har som pressemann oversikt over hvilket trøkk en slik sak kan ha hvis den tar av. MIn gode venn og pressekolega Albert Henrik Mohn rådet meg til å stå åpent frem med alle navn og ta den trøkken. Det ble ikke slik fordi jeg trengte ro og bedring videre.

Først nå i 2019 slipper jeg hemmeligheten mens jeg ennå lever.

#### Presseomtale

"Årets julegave til alle trafikkskadde.

**"Styrkeprøven" er en autentisk og usminket skildring av et ungt liv som blir lagt i grus av en trafikkulykke. Boken bør bli obligatorisk lesning for pårørende, arbeidskolleger, behandlere, advokater og alle som har med trafikkskadde å gjøre. Skal du bare kjøpe en eneste julegave i år - kjøp "Styrkeprøven"! Har du lest den, har du sett en virkelighet du ikke trodde fantes - med mindre du har opplevd den selv."**

**REDAKTØR FRED B. NILSEN,**  
**TRAFIKKSKADDES MAGASIN**

[**Flere pressemeldinger**](http://www.helping.no/presse.htm)