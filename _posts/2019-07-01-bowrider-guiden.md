---
layout: post
date: 2019-07-01T18:15:55.000+00:00
crop_image: true
tags:
- sjø
- båtliv
- påhengsmotor
- bowrider
- daycruiser
- båt
- dagstur båt
- båtmodeller
- Honda
- Evinrude
- Yamaha
- Finnmaster
- Yanmarin
- Ryds
- Bella
- Mercury
- Nordkapp
- Morgan
- Galia
- 4-taktmotor
- 2-taktmotor
- Seajeep
- Johnson
- Suzuki
- AMT
title: Bowrider-guiden
excerpt: |2-

  Vi ser nærmere på den nye folkebåten som kombinerer daycruiseren og seajeepens prakstiske fordeler: Lettstelt, selvlensende og muligheter for beskyttelse mot vind og regn.

  Denne oversikten omfatter små og mellomstore bowridere opp til 19 fot. Prisene er ikke oppdatert til dagens priser og kan tolkes som nypriser på nyere bruktbåter i dag. Det er i tillegg kommet bowridere med aluminiumsskrog som ikke er med i oversukten.
image: "/assets/images/amt.10..jpg"
image_caption: Foto Gunnar Christensen. AMT 185 BR
author: _authors/gunnar-christensen.md
categories:
- _category/båt.md
publish_date: 
weight: 7

---
Vi tester bowrider med påhengsmotor i størrelsen mellom 16 - 19 fot på kvalitet, praktiske løsninger, design mm.

**Testvnnere:**  
**AMT 185 BR**  
Gunstig pris - mest for pengene. Forbrukertestet: AMT 185 BR med 90 HK Honda modell 2007 er en vellykket konstruksjon som yter 36 knop. Båten er stabil, stødig og god i sjøen. Båten kan spesialbestilles med helt hvitt skrog.  
Kalesjen, hydraulisk styring, dregg og fendere er inkludert i prisen. AMT testes mot Yamarin 58 BR

**Yamarin 58 BR**  
Båten er testet på sjøen med 100 hk Yamaha: To voksne og to barn ombord. Båten ligger fint og stabilt i sjøen og er lett å manøvrere. Virker solid skrudd sammen. Behagelig båt i sjø og støysvak motor.  
God plass for sin lengde, stabil, pent design og kjent i markedet hvilket gir god annenhåndspris. Annenhåndsprisen er faktisk så høy at det ofte lønner seg å kjøpe ny båt fremfor brukt: Prisforskjellen er liten.  
Det trekker ned at båten er kostbar sett i forhold til de øvrige båtene i klassen.

**Andre bowridere**  
**Yamarin 53 BR**  
Båten er testet på sjøen med 100 hk Yamaha: To voksne og ett barn ombord. Båten ligger fint og stabilt i sjøen og er lett å manøvrere. Virker solid skrudd sammen. Behagelig båt og støysvak motor.  
Vindskjermen er sjenerende lav slik at man får vind-draget rett i panna hvis du er over 1,80 i høyde. Bensinfylling på innebygd tank er tranghaslet og tidkrevende.  
God plass for sin lengde, stabil, pent design og kjent i markedet hvilket gir god annenhåndspris. Annenhåndsprisen er faktisk så høy at det ofte lønner seg å kjøpe ny båt fremfor brukt: Prisforskjellen er liten.  
Det trekker ned at båten er kostbar sett i forhold til de øvrige båtene i klassen

**Finnmaster 570 Open/ 57BR**  
Båten mangler flere av de mediemessige kvaliteter konkurrentene har. Men du får mye båt og motor for pengene ved å velge Finnmaster.

**Nordkapp Avant 600**  
Pent design og praktiske løsninger og båten virker solid. Skroget er helt hvit hvilket er en stor fordel. Blå eller røde gelcoatstriper langs siden falmer lett med årene og gir merkostnader med omlakkering.

**Ryds 520**  
Av selvlensende små bowrider får du ut i fra vår totalvurdering mest for pengene med å kjøpe en Ryds 520.  
Båten leveres med et avtakbart dekk som kan gjøre den om til daycruiser ved behov. Det kan være bra når det blåser og regner. Det er imidlertid ikke plass til dekket ombord når det er demontert.  
Skroget er helt hvit hvilket er en stor fordel. Blå eller røde gelcoat-striper langs siden falmer lett med årene, gir godt synlige striper ved småskader og gir merkostnader med om-lakkering.

**Bella 500/512/530 Excel**  
Testet båten med 90 hk 4T Johnson (produsert av Suzuki) med 2 voksne og 3 barn. Går lett og stabilt i vannet, men legger seg av og til litt på siden mens den er i plan selv om personene ombord er balansert plassert. Konstruksjonsfeil? En dypere V-bunn hadde kanskje rettet på dette? Meget stillegående og behagelig motor fra Johnson/Suzuki.  
Poeng gies for godt design og kurant pris. Båten mangler dregg-luke akter. Det gir ofte søl ombord når dreggen skal inn under akter-setet. Testbåten var helt hvit hvilket er en fordel med hensyn på vedlikehold ved riper/falming. Båten kan nå ikke lengre leveres helt hvit - Fåes kun med blå stripe og kun med Mercury.

**Finnmaster 530 Open/53BR**  
Bøylene over vindskjermene gjør det plundrete å få kalesja av og på. Åpningen mellom vindskjermen for passasje forut har ikke vindu eller "dør" som andre bowridere, men en kalesjeløsning med plastvindu som ekstrautstyr. Dårlig løsning i regn og vind. Mangler dreggluke akter.  
Designet trekker ned. Den oppleves ikke designmessing som en fullverdig bowrider heller som en seajeep med dobbel konsoll. Det forklarer den relativt lave prisen: Seajeeper er billigere å produsere enn bowridere. Båten mangler flere av de kvaliteter konkurrentene har.

**Nordkapp Avant 500**  
Pent design og praktiske løsninger og båten virker solid. Trang bak vindskjermen særlig for akter-sete-passasjerene, men god plass framfor vindskjermen. Testens minste båt med kun 16 fot og det merkes. Skroget er helt hvit hvilket er en stor fordel. Blå eller røde gelcoatstriper langs siden falmer lett med årene og gir merkostnader med om-lakkering.

**Morgan 530**  
Godt utstyrt selvlensende båt med bra design. Båten leveres med Suzuki-motor.  
Oppsiktsvekkende at båten leveres med teak-esing som standard. Dette kan ikke velges bort. Båtkjøpere i dag er ofte bevist på problematikken omkring den utrydningstruede regnskogen og stoler ikke på selgerbløffen om at dette er "plantasjetreverk". Treverk krever dessuten mer vedlikeholds-arbeid og er således mer upraktisk. Uten teak/treverk ville båten fått bedre vurdering.

**Galia 515**  
Den ser noe komisk ut med den høye kalesja på plass, men praktisk er det. Trang bak vindskjermen særlig for akter-sete-passasjerene, men god plass framfor. Ikke helt vellykket design. Den er produsert i Polen - et lavkost-land: Da forventes en betydelig lavere pris enn dette. Leveres med 2T-teknologi fra Evinrude - en teknologi som har hatt mye tekniske problemer. At denne 2T-motoren veier mindre enn 4T betyr lite på en slik båt. Samlet sett et dårlig tilbud.

**Pris på båt:**  
Prisene på oversikten er veiledende i markedet: Ofte finnes messepriser eller spesialtilbud på disse båtene. Det er lov å prute når du kjøper båt. De fleste gjør det. Ofte får du da lavere pris og/eller mer utstyr og større motor på handelen. Båtene har flere forhandlere og de fleste er på nett.

Sjekk priser hos flere forhandlere - også i utlandet - før du kjøper båt.

De nye 4-takts påhengsmotorene har betydelig lavere bensinforbruk enn 2-takt: Omkring 35% av det de gamle 2-takterne på bruktmarkedet sluker er betydelig og avgjørende. Mange velger bort alternativet bensin innenbordsmotor på grunn av større brann- og eksplosjonsfare enn påhengsmotorer.